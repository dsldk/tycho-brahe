<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Medicamentum in usum Imperatoris Rudolfi II / Medikament til brug for kejser Rudolf II</title>
        <title xml:lang="en">Medicamentum in usum Imperatoris Rudolfi II / Medicament for the use of Emperor Rudolf II</title>
        <author>Tycho Brahe</author>
        <editor>
          <name xml:id="pz">
            <persName>
              <forename type="first">Peter</forename>
              <surname>Zeeberg</surname>
            </persName>
          </name>
        </editor>
        <funder xml:lang="da">Carlsbergfondet</funder><funder xml:lang="en">Carlsberg Foundation</funder>
      </titleStmt>
      <editionStmt>
        <edition/>
      </editionStmt>
      <publicationStmt>
        <publisher xml:lang="da">Det Danske Sprog- og Litteraturselskab</publisher>
        <publisher xml:lang="en">Society for Danish Language and Literature</publisher>
        <pubPlace xml:lang="da">København</pubPlace><pubPlace xml:lang="en">Copenhagen</pubPlace>
        <date>2019</date>
        <idno>nil</idno>
        <idno type="isbn">nil</idno>
        <availability status="restricted">
          <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
        </availability>
      </publicationStmt>
      <sourceDesc>
        <listWit>
          <witness xml:id="A">
            <bibl>Caspar Bartholin, <title>De aëre pestilenti corrigendo
                consilium</title>, Hauniæ 1624</bibl>
          </witness>
          <witness xml:id="B">
            <bibl>Pierre Gassendi <title>Tychonis Brahei vita</title>, Paris 1654, p.
              280 sqq.</bibl>
          </witness>
          <witness xml:id="C">
            <bibl>Thomas Bartolin <title>Cista medica</title>, Hauniæ 1662, p. 89
              sqq.</bibl>
          </witness>
          <witness xml:id="TBOO">
            <bibl><title>Tychonis Brahe Dani Opera Omnia</title>, ed. I.L.E. Dreyer,
              Tom. IX, Hauniæ 1927, p. 167-169</bibl></witness>
        </listWit>
        <listBibl>
          <bibl>empty</bibl>
        </listBibl>
      </sourceDesc>
    </fileDesc>
    <profileDesc>
      <creation><date>1599</date></creation>
      <langUsage>
        <language ident="la"/>
      </langUsage>
      <textClass>
        <keywords>
          <term>medicin</term>
        </keywords>
      </textClass>
      <abstract>
        <ab>nil</ab>
      </abstract>
    </profileDesc>
    <revisionDesc>
      <change when="2019-02-01" who="#pz">Filen etableret</change>
      <change when="2020-02-18" who="#pz">Tekst importeret, opmærket og korrekturlæst</change>
    </revisionDesc>
  </teiHeader>
  <text>
    <front/>
    <body>
      <div xml:id="text">
        <head>
          <orig><pb ed="TBOO" n="IX.168"/><pb ed="A" n="26"/>AUGUSTISSIME ET POTENTISSIME
          IMPERATOR <persName ref="rudolf_2_1552">RUDOLPHE</persName>, DOMINE
          CLEMENTISSIME.</orig>
        <reg>Medicamentum in usum Imperatoris Rudolfi II</reg>
        <reg xml:lang="en">Medicamentum in usum Imperatoris Rudolfi II</reg>
      </head>
        <p>DESCRIPTIO medicamenti, quod contra morbos Epidemicos passim nunc grassantes, DEI
          dono, efficax est, quale Sacra Cæsarea Maiestas Tua clementissime per suum
          <persName ref="mühlstein_caspar_1599">Capitaneum Brandeisensem</persName>
          a me expetijt, in hunc modum, prout ipsemet adinveni et comprobavi, se habet. </p>
        <p rend="indent">Accipiatur primum pro corpore et fundamento Theriacæ Venetæ optimæ
          et veteris, aut potius Alexandrinæ, lib. una, cui in vitro oblongo satisque
          capaci superfundatur spiritus vini, e generoso vino, ternâ destillatione et
          rectificatione moderato calore elicitus, ut extet supra Theriacam ad quantitatem
          palmæ, posteaque bene obturato vitro, ne spiritus exhalet, fiat digestio in
          tepido balneo per septimanam: quâ peractâ materia omnis, quæ in vitro est,
          filtretur per bibulam papyrum, ut separetur purum ab impuro, liquorque admodum
          rubicundus et perlucidus, qui hac filtratione provenit, indatur cucurbitæ
          vitreæ, et supra posito alembico cum suo recipiente, atque utrobique bene
          clausis de more vitris, fiat lenta destillatio in balneo mediocriter calido, nec
          æstuante, donec spiritus vini in receptaculum guttatim evocatus materiam sive
          essentiam Theriacæ in fundo cucurbitæ vitreæ instar mellis liquidi, colorem
          tamen ad subrufam nigredinem tendentem obtinentis, reliquerit. Spiritus autem
          ille vini Theriacalis <pb ed="A" n="27"/>per se in vitro bene clauso conservari
          poterit, et parum mane, ubi lubuerit, de eo sumi, instar alterius aquæ vitæ;
          habet enim in se aliquid de volatili essentia Theriacæ, ideoque præservativi
          loco est, præsertim si ex oleo iuniperi sulphurato, de quo mox dicemus, bis vel
          ter ulterius in balneo exaltatus fuerit. Porro essentia illa Theriacæ, quæ in
          fundo remansit, sic efficacior reddenda: Sumatur sulphuris e cholcotare puro ter
          sublimati, et quarto ex aloë, myrrha et croco, semel, leviter, sine adustione
          elevati quarta pars libræ; huic superfundatur in cucurbita vitrea oblonga de
          oleo baccarum iuniperi, quod purum et in balneo rectificatum est, tantum ut
          superemineat quatuor digitis. Potest etiam addi oleum succini in balneo ter
          rursus destillatum et ab odoris vehementia liberatum, ut sit eius quarta pars
          respectu olei iuniperini, estque sic melius: ponaturque bene clauso vitro in
          fornace cinerum, ubi stet in tepida digestione per quatriduum, eliciet interim
          oleum iuniperi e floribus illis <pb ed="TBOO" n="IX.168"/>sulphuris
          rubicundissimam tincturam, et optimam eorum essentiam in se attrahet. Fiat et
          hîc separatio filtratione, prout antea. De puro autem et rubicundo liquore, qui
          papyrum bibulam transivit, addatur duodecima pars essentiæ Theriacæ prius
          confectæ, ita ut hæc duodecim vicibus oleum illud iuniperi sulphurisatum
          excedat; mox simul digerantur in tepenti balneo violâ oblongâ bene obturatâ.
          Potest tamen ijs prius aliquid addi de extracto radicis Angelicæ, sale absinthij
          puro et essentia carabis albi, his tribus simul mixtis et pro decima sexta parte
          priori liquori iunctis posteaque, uti dictum, simul in digestione collocatis,
          idque per octiduum.</p>
        <p rend="indent"><pb ed="A" n="28"/>Superaddere etiam conducit ante digestionem de
          prius reservato spiritu vini Theriacali tantum, ut tribus digitis superstet.
          Digestione hac peractâ fiet denuo separatio impuritatum intrinsecarum per
          filtrationem supradictam, et spiritus vini additus separetur in balneo,
          lentissimo igne, donec materia in fundo remaneat, instar picis liquidæ, quæ ex
          DEI benignitate præsens est remedium contra luem Epidemicam, octo, decem vel
          duodecim guttis pro ratione patientis in aqua aliqua competenti, utpote
          Prunellæ, Angelicæ, aut Cardobenedictæ, cochleari uno intro assumpta, idque
          statim ac morbus sentitur, antequam per somnum virus cor occupârit, et postea
          sudore per aliquot horas, quo diutius eo melius, elicito. Si mane quolibet
          ieiuno stomacho de hac medicina duæ vel tres guttæ in vino absinthiaco vel
          quovis alio appropriato liquore assumantur, præservativi eximij loco est. </p>
        <p rend="indent">Potest vero hæc ipsa medicina, per se omni auro præstantior, adhuc
          magis exaltari per additionem tincturæ corallorum, saphyri et hyacinthi et
          margaritarum materiæ resolutæ, tum quoque auri potabilis, si modo verum et
          genuinum, ac corrosivis rebus non inquinatum et corruptum, haberi possit, ita ut
          de singulis hisce scrupulus unus prius confecto medicamento adiungatur
          misceaturque. </p>
        <p rend="indent">Quin et universalius ut hoc reddatur medicamentum ad omnes morbos,
          qui per sudorem curari possunt, qualis ferme est tertia pars omnium eorum, qui
          humanum corpus infestant, sic procedendum. Antimonium selectum in regulum purum
          ter vel quater reiterata fæcum abiectione redigatur, <pb ed="A" n="29"
            />posteaque contuso et pulverisato regulo per cucurbitam terream ignem fortem
          sustinentem ad latus dispositam, impellatur forti igne et successive adaucto
          alchol Antimoniale, in aliam cucurbitam terream recipientis loco appositam,
          donec totus ferme regulus Antimonij instar pulveris subtilissimi vas antepositum
          subierit. Hoc Antimonij alchol postea in vasculis quibusdam reverberationi
          idoneis, et ignis vim perferentibus, beneque argillâ munitis, imponatur in
          reverberatorium clausum, ita ut flamma infra ac supra transeat, ipsa autem
          vascula conclusa non attingat, et fiat reverberatio successive<pb ed="TBOO"
            n="IX.169"/>adaucta per 6 hebdomadas, donec Antimonium in pulverem album vel
          subflavum redactum quodammodo fixum evadat. Hic pulvis Antimonij etiam in aliqua
          copia assumptus non purgat, nec quidpiam corpus molestat, sed solummodo sudorem
          moderatum nec debilitantem ciet. De quo si prius præparatæ medicinæ parum
          immisceatur, multo adhuc præstantior et efficacior ad omnes morbos Epidemicos
          redditur, et insuper febres quascunque rite administrata curat obstructionesque
          aperit. </p>
        <p rend="indent">Atque hæc de medicina Epidemica, quam Cæsareæ Tuæ Maiestati, prout
          clementissime voluit, humillime et fideliter consignavi; ut secretam habeat,
          sibique soli reservet, demisse peto. Mitto vero nonnihil de eadem, quatenus hanc
          iuxta priorem descriptionis partem absolvere licuit, quæ etiam valida est, atque
          DEO dante in talibus morbis præsens remedium exhibet. <pb ed="A" n="30"/>Estque
          hæc purior et præstantior eâ, quam <persName ref="rudolf_2_1552">Cæsarea Maiestas
            Tua</persName> a suo <persName ref="mühlstein_caspar_1599"
            >Capitaneo</persName> per me etiam paratam habuit. </p>
        <p rend="indent">Hanc ut Cæsarea Maiestas Tua clementi animo accipere, donec plura
          eiuscemodi et maiora in eius gratiam parare oportunitas dederit, non dedignetur,
          subiectissime oro. </p>
        <closer>
          <salute>DEUS optimus maximus Cæsaream Tuam Maiestatem ab omni malo tueatur. </salute>
          <dateline>Datæ ex Arce Cæsareæ Tuæ Maiestatis <placeName ref="Benatky" >Benachia</placeName> die 7 Septembris Anni 99.</dateline>
          <signed>TYCHO BRAHE.</signed>
        </closer>
      </div>
    </body>
  </text>
</TEI>
