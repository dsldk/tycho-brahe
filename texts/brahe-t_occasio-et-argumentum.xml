<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="da">Occasio et argumentum subsequuturæ epistolæ Danica lingua conscriptæ / Anledning og synopse til et brev fra Sophie Brahe</title>
                <title xml:lang="en">Occasio et argumentum subsequuturæ epistolæ Danica lingua conscriptæ/ Occasion og synopsis for a letter from Sophie Brahe</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher xml:lang="da">Det Danske Sprog- og Litteraturselskab</publisher>
                <publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2021, Det Danske Sprog- og Litteraturselskab</ab><ab xml:lang="en">Copyright © 2021, Society for Danish Language and Literature</ab>
                </availability>
            </publicationStmt>
            <sourceDesc>
                <listWit><witness xml:id="A">
                    <msDesc xml:lang="da">
                        <msIdentifier>
                            <settlement>Wien</settlement>
                            <repository>Österreichische Nationalbibliothek</repository>
                            <collection>empty</collection>
                            <idno>cod. Vindob. lat. 10686.7</idno>
                            <msName>empty</msName>
                        </msIdentifier>
                    </msDesc>
                    <msDesc xml:lang="en">
                        <msIdentifier>
                            <settlement>Vienna</settlement>
                            <repository>Österreichische Nationalbibliothek</repository>
                            <collection>empty</collection>
                            <idno>cod. Vindob. lat. 10686.7</idno>
                            <msName>empty</msName>
                        </msIdentifier>
                    </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. IX, Hauniæ 1922, p. 324-326</bibl></witness>
                    <witness xml:id="Zeeberg">
                        <bibl>Peter Zeeberg, <title>Tycho Brahes &#x201C;Urania Titani&#x201D;, et digt om Sophie Brahe</title>, København 1994.</bibl></witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <creation><date>empty</date></creation>
            <langUsage>
                <language ident="da"/>
            </langUsage>
            <textClass>
                <keywords>
                    <term>biografi</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-02-19" who="#pz">Filen etableret, tekst importeret</change>
        </revisionDesc>
    </teiHeader>
    <text>
        <front/>
        <body>
          <div xml:id="text">
              <head><orig><pb ed="TBOO" n="IX.324"/>Hic potest inseri Epistola <persName ref="brahe_sophie_1559">Sophiæ Brahei</persName>, Sororis Domini Tychonis.
                  <lb/><lb/>OCCASIO ET ARGUMENTUM SUBSEQUUTURÆ EPISTOLÆ DANICA LINGUA CONSCRIPTÆ, UT
                  BENIGNUS LECTOR INTELLIGAT, QUUR HIC INSERATUR.</orig>
                  <reg>Occasio et argumentum susequuturæ epistolæ Danica lingua conscriptæ</reg>
                </head>
              <p rend="noIndent">QUUM Sororem habeam <persName ref="brahe_sophie_1559">Sophiam</persName> nomine, ante sexennium quidem <persName ref="thott_otte_1543">Marito</persName> probo et nobili
                  viduatam, satis tamen adhuc Iuvenculam, et unicâ <persName ref="thott_tage_1580">prole</persName>, eâdemque masculâ,
                  gaudentem, illa, ex quo in his viduitatis suæ annis, multis (uti plerumque fit)
                  molestijs et curis afficeretur, lævamina quædam, quibus animum, quantum fieri
                  posset, subinde refocillaret, quæsivit: Primumque hortum prope ædes
                  <placeName ref="Trolleholm">Erichsholmenses</placeName> (quas in <placeName ref="Skåne">Scania</placeName> obtinet, Arcis munitæ instar exædificatas)
                  pulcherrimum sane illum, et cui vix similis, in his Aquilonaribus mundi oris
                  existit, magno conamine assiduoque labore, ut cætera taceam, apprimeque
                  ordinarie, tam quo ad Arborum diversi generis, quam herbarum hortensium
                  dispositionem, et cætera etiam requisita, rite conformatum, ubi tale prius
                  nihil erat, instruxit. Quo tandem confecto, quum necdum importunioribus curis
                  satis relevata esset, Chymicas quoque præparationes, quo ad Spagirica quædam
                  medicamenta concernerent, affectavit, in quibus etiam haud infeliciter versata
                  est: imo tandem non solum amicis et ditioribus, ea, ubi opus erat, benevole
                  impertiens, sed et pauperibus gratis largiens, utrisque non parum sic profuit.
                  Tandem, quum ne hac quidem ratione animi, ad plura et altiora semper tendentis,
                  desideria explevisset, Astrologis quoque Prædictionibus ex Genethliacis Cœli
                  constitutionibus instituendis sedulo animum applicavit, sive ingenij acrimoniâ
                  et Genij cujusdam ad majora semper instigantis impulsu, sive quod hic sexus suâ
                  sponte ad futurorum curiosam cognitionem, forte etiam non absque aliquali
                  superstitione, proclivis sit. Ego quidem, licet in prioribus, pyronomicis tamen
                  potius quam hortensibus (quas satis per se calluit) rebus, præscriptione et
                  institutione, pro ut desideravit, illi non defuissem; attamen ut ab Astrologis
                  speculationibus desisteret, nec tam abstrusa difficilioraque, quam quæ femineo
                  subdi possint ingenio, affectaret, serio hortator fui. Ea nihilominus, ut est
                  animo invicto, adeoque sibi confidenti, ut ne quidem viris ingenio cedere
                  velit, eo acrius hisce studjs incubuit, et Astrologiæ primordia, partim ex
                  Latinis auctoribus, suo sumptu in vernaculam linguam conversis, partim
                  Germanicis hac de re scriptoribus (quum hujus Idiomatis non ignara sit) brevi
                  tempore, suapte industria haurit. Quod quum non obscuris indicijs
                  animadverterem, non adeo, ut antea, restiti, sed saltem, ut in his moderate
                  progrederetur, suasi. Indulsi autem hæc eo libentius, quod scirem ipsam non
                  mediocre hinc ærumnarum vidualium, et has concomitantium, levamen sentire,
                  cogitationibus ad alias et altiores imagines <pb ed="TBOO" n="IX.325"/>commode avocatis: sperabam
                  nihilominus, eam non nimium in talibus progressuram; sed rei susceptæ obscura
                  difficultate, et laborum in calculo administrandorum magnitudine fractam,
                  sponte sua hujus studij tædio tandem affectam iri. Quod quum illa (uti est
                  astuta) persentisceret, hanc satis prolixam ad me dedit Epistolam, in quâ
                  præter alia, suos in Astrologis progressus luculenter commemorat, et quod hanc
                  artem assequi possit, per pyronomica exercitia probare conatur. Licet enim non
                  paucas his subesse difficultates præmonueram; tamen, quia his superatis haud
                  contemnendum in illis præparationibus profectum fecerit (quem etiam affatim
                  recenset) nulla quoque in Astrologis futura obstacula, quo minus et ea vincat,
                  atque artis hujus penetralia introspiciat, inde argumentatur: seque hujus
                  cognitionis, industriæ et laboris nequaquam pænitere, sed potius indies magis
                  magisque ejus desiderio accendi significat, et me, ut cursum inceptum, quo
                  plura et secretiora discat, promoveam, amanter rogat: tandemque tres quæstiones
                  Astrologicas, haud equidem leves, aut a re alienas proponit, quas sibi per me
                  resolvi cupit. Atque hæc est ferme hujus Epistolæ tam occasio quam summa. Quum
                  vero in eâ non pauca contineantur ad Astrologiæ artis declarationem facientia,
                  et forte in his quædam etiam eruditiora, quam quis a Feminâ expectasset; non
                  intermittendum duxi, quin eam huic Epistolarum Astronomicarum Libro insererem;
                  præsertim quum sciam me id illâ non invitâ facere; neque enim alias tam prolixe
                  et diligenter ab ipsâ conscripta fuisset. Subjiciam autem eam primum Danicâ et
                  nostrate lingua, quemadmodum ipsius manu exarata erat, mihique ex vicinâ <placeName ref="Skåne">Scaniâ</placeName>
                  transmissa, conscriptam: ubi nihilominus consulto quædam artis vocabula (quæ
                  illa satis ex usu quotidiano familiaria habet) non mutavi: Eandem vero postea in
                  Latinam linguam conversam, ut et Nostri inexperti eam intelligant, subjuncturus
                  sum, simulque Danicam meam responsionem, unâ cum ejusdem Latina versione, quæ
                  etiam Astrologiæ studiosis non ingrata, uti spero, continebit, subnectam. Nec
                  quis importunius cavilletur aut ægre ferat, quod Danica hisce Latinis
                  commisceamus, quum et idem in priori Tomo circa Germanicas <persName ref="wilhelm_4_1532">Landgravij</persName> epistolas
                  fecerimus. Quod quum in Germanicis licuit, existimo etiam in Danicis merito
                  improbari non debere. Quin etiam licet quibusdam dubium movere forte possit, an
                  hæc revera a Feminâ nobili Danâ conscripta sit Epistola, a prænominatâ
                  <persName ref="brahe_sophie_1559">sorore</persName> meâ proprijs digitis conscriptam ex æde ejus (quam in <placeName ref="Skåne">Scaniâ</placeName> inhabitat)
                  mihi transmissam esse, et quod plus est, omnia quæ in eâ continentur, illam
                  scite et expedite callere, imo et plura, hisque majora et difficiliora indies,
                  continuo et indefesso studio, quantum per alias molestias et domesticas
                  occupationes licet, gnaviter assequi. Neque sane id adeo mirum esse debet, ex quo
                  <persName ref="morata_olympia_fulvia_1526">Fulvia Olympia Morata</persName> in <placeName ref="Germany">Germaniam</placeName> transiens, eam Eruditionis existimationem
                  adepta sit, ut et in Academiâ <placeName ref="Heidelberg">Heidelbergensi</placeName> publice docuerit, et scripta
                  nonnulla in lucem ediderit doctrinæ cujusdam et Eloquentiæ non expertia:
                  nisi forte plus admirandum sit, sororem hanc nostram longe altiores et
                  abstrusiores artes sectari, quam Eloquentia illa vel Ciceroniana, cui <persName ref="morata_olympia_fulvia_1526">Fulvia</persName>
                  saltem addicta erat, sustineat. Neque enim admodum difficile erat mulieri
                  <placeName ref="Italy">Italicæ</placeName> et in Latinâ lingua ab incunabulis institutæ, in eadem eloquenter
                  quodammodo loqui et scribere, quum per se mulieres (si quæ sunt cordatiores)
                  naturali quadam facundiâ idque ex Lunari et Mercuriali influentia, præditæ
                  sint; adeo ut nonnullæ etiam (modo non quamplurimæ) in garrulitatem et
                  vaniloquentiam degenerent. Quæ vero Astrologica artificialiter et scite
                  didicerit, tractaritque, vix (quod sciam) Femina hactenus inventa est; quum etiam
                  pauci inter eos, <pb ed="TBOO" n="IX.326"/>qui docti appellari volunt, viros, hæc solide percipiant. Nec
                  dubito, si hæc Nostra Latini idiomatis cognitione non destitueretur, quin
                  multis parasangis in varijs artibus, hac potissimum linguâ conscriptis, <persName ref="morata_olympia_fulvia_1526">Olympiam
                      istam Fulviam Moratam</persName>, vel quasvis alias æquare, si non superare posset: adeo ut
                  ex rerum cœlestium, quas hactenus non segniter hausit, magisque quam quas
                  altera tractavit, sublimium scientiâ, hæc Olympica Fulgida et insuper Morata
                  appellari meretur: quum et Olympica seu Cœlestia, quæ altera ignoravit, intelligat, et non saltem Genere, sed et Genio atque Ingenio Fulviâ illâ hæc
                  forte magis fulgeat, et eadem quoque moribus non minus, si non plus morata
                  existat. Quamvis et ea, quam a nobis ob tam eximias dotes ascititiam accepit
                  denominationem, quâ URANIAM eam appellamus (ut taceam quod ab ipsis incunabulis
                  SOPHIÆ nomen assequuta sit) hoc ipsum compendiosius et promptius complectatur.
                  Quæ tamen non ob id commemoro, quod Fulviæ illius <persName ref="morata_olympia_fulvia_1526">Moratæ</persName> laudes, quas adhuc
                  laudabiliores fuisse vellem, invidiose elevare intendam, aut hanc ullasve alias
                  honestas et bene moratas, etiamsi minus doctas feminas, præ sorore nostra
                  contemnere; sed saltem ut eo facilius persuadeam, hanc quam subjungo Epistolam
                  ab illa conscriptam esse: eamque et ista, quæ complectitur, scire et his
                  abstrusiora indies addiscere. Neque cuiquam me hac in parte aut nauseam, aut
                  invidiam merito movere posse credam, quod absque omni præjudico, id quod res
                  est, de sorore mihi apprime notâ tester. Quur autem ipsa Latinas literas, quarum
                  in tenella ætate cupidissima erat, ut et tunc aliqualem in ijs profectum
                  fecerit, non, uti supra dictum est, addidicerit, ipsemet in Epistolâ, suo
                  loco, licet obscure, caussas et obstacula indicat. Nunc igitur ipsam Epistolam,
                  quæ plenius omnia expediet, additâ postmodum, ut polliciti sumus, Latinâ
                  versione, in medium proferemus: sperantes, quod quemadmodum syncere scripta et
                  impartita est, sic etiam candide a candidis accipietur. </p>>
            </div>
        </body>
    </text>
</TEI>
