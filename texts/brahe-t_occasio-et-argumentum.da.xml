<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title xml:lang="da">Occasio et argumentum subsequuturæ epistolæ Danica lingua conscriptæ / Anledning og synopse til et brev fra Sophie Brahe (dansk oversættelse)</title>
                <title xml:lang="en">Occasio et argumentum subsequuturæ epistolæ Danica lingua conscriptæ/ Occasion og synopsis for a letter from Sophie Brahe (Danish translation)</title>
                <author>Tycho Brahe</author>
                <editor role="translator">
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher xml:lang="da">Det Danske Sprog- og Litteraturselskab</publisher>
                <publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="Zeeberg">
                        <bibl>Peter Zeeberg, <title>Tycho Brahes &#x201C;Urania Titani&#x201D;, et digt om Sophie Brahe</title>, København 1994.</bibl></witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <creation><date>empty</date></creation>
            <langUsage>
                <language ident="da"/>
            </langUsage>
            <textClass>
                <keywords>
                    <term>biografi</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-02-19" who="#pz">Filen etableret, tekst importeret og opmærket</change>
        </revisionDesc>
    </teiHeader>
    <text>
        <front/>
        <body>
          <div xml:id="text">
            <!--Her kan indføjes et brev fra Tychos søster
                        <persName ref="brahe_sophie_1559">Sophie Brahe</persName>.-->
              <head><orig>Her kan indføjes et brev fra Tychos søster
                  <persName ref="brahe_sophie_1559">Sophie Brahe</persName>.<lb/>ANLEDNING OG SYNOPSE TIL DET EFTERFØLGENDE DANSKSPROGEDE BREV, SÅ DEN GUNSTIGE LÆSER KAN
                    FORSTÅ HVORFOR DET INDFØJES HER.</orig>
                  <reg>Anledning og synopse til brev fra Sophie Brahe</reg>
                </head>
                  <p>Jeg har en søster ved navn <persName ref="brahe_sophie_1559">Sophie</persName>, der for seks år siden blev enke efter en god
                    og ædel <persName ref="thott_otte_1543">ægtemand</persName>. Hun var på det tidspunkt endnu ret ung og kunne glæde sig over
                    et enkelt <persName ref="thott_tage_1580">barn</persName>, en dreng, og da hun, som det ofte sker, havde mange bekymringer
                    i disse år som enke, begyndte hun at søge adspredelser der, så vidt muligt, fra
                    tid til anden kunne opmuntre hende. Først anlagde hun ved <placeName ref="Trolleholm">Eriksholm</placeName> (hendes hus
                    i <placeName ref="Skåne">Skåne</placeName>, der er bygget som en befæstet borg) en vidunderligt smuk have, der
                    næppe har sin lige i disse nordlige egne af verden. Hun lagde heri store
                    anstrengelser og utrætteligt arbejde, samt andet som jeg ikke skal nævne, og hun
                    indrettede den efter de bedste regler, med planmæssigt arrangement både af en
                    række forskellige træsorter og af haveplanter, såvel som med anden behørig
                    indretning &#x2014; på et sted hvor der intet af denne art havde været i
                    forvejen.</p>
                <p rend="indent">Efter dette arbejde følte hun sig dog stadig ikke ganske lindret
                    for sine trykkende bekymringer, og hun gav sig derfor i kast med kemi, med
                    henblik på tilberedelse af visse spagyriske medikamenter. Også dette arbejde
                    udførte hun med ikke ringe held, ja efterhånden udleverede hun ikke alene disse
                    midler til sine venner og til de bedrestillede, hvor der var behov for dem, men
                    også gratis til de fattige &#x2014; og hermed ydede hun dem alle stor hjælp.</p>
                <p rend="indent">Da hun nu heller ikke på denne måde kunne opfylde sine åndelige
                    ambitioner, der stadig stræbte videre og højere, lagde hun sig endelig med stor
                    iver efter astrologiske forudsigelser ud fra fødselshoroskoper &#x2014;
                    hvad enten det nu skyldtes hendes klare begavelse og en eller anden Genius der
                    til stadighed ansporede hende til at stile mod det højere, eller at hendes køn i
                    sig selv er disponeret for nysgerrighed efter viden om fremtiden, måske også
                    iblandet et vist mål overtro.</p>
                <p rend="indent">Jeg selv havde ganske vist indenfor de første områder (omend i
                    højere grad kemien end havekunsten, som hun selv forstod sig tilstrække-ligt på)
                    bistået hende med instruktion og vejledning, når hun ønskede det, men de
                    astrologiske spekulationer opfordrede jeg hende alvorligt til at afholde sig
                    fra, da hun ikke burde lægge sig efter emner der er for abstrakte og
                    komplicerede for den kvindelige begavelse. Men hun, der har et ubøjeligt sind og
                    så stor selvsikkerhed at hun i åndelige anliggender ikke engang vil stå tilbage
                    for mænd, kastede sig tværtimod så meget desto ivrigere over studierne, og lærte
                    sig på kort tid selv astrologiens grundtræk, dels ud fra latinske forfattere,
                    som hun på egen bekostning lod oversætte til dansk, dels ud fra tyske forfattere
                    om emnet (for det sprog har hun et udmærket kendskab til). Da jeg så de klare
                    tegn herpå holdt jeg op med at modarbejde det, og nøjedes med at råde hende til
                    besindighed i de videre studier.</p>
                <p rend="indent">En særlig grund til mit samtykke var at jeg vidste at det gav hende
                    stor lindring for enkestandens sorger, og dem der følger dermed, at vende
                    tankerne bort mod andre og højere begreber. Ikke desto mindre var det mit håb at
                    hun ikke ville nå for vidt på dette område, men ville miste modet over
                    projektets sværhedsgrad og uforståelighed og det store beregningsarbejde, og
                    dermed af sig selv blive træt af det studium. Men da hun &#x2014; snu som hun er
                    &#x2014; fornemmede dette, sendte hun mig det følgende temmelig lange brev,
                    hvori hun først og fremmest giver en elegant gennemgang af sine fremskridt inden
                    for astrologien, og på grundlag af sine kemiske studier søger at bevise at hun
                    også kan opnå indsigt i denne videnskab. Jeg havde nemlig på forhånd advaret
                    hende om at kemien indeholdt en lang række besværligheder, men dem havde hun
                    overvundet, og hun havde opnået gode resultater med fremstilling af disse
                    præparater (hvilket hun også gennemgår udførligt). Herudfra argumenterer hun for
                    at astrologien ikke vil frembyde så store hindringer at hun ikke også kan
                    overvinde dem og få indblik i denne videnskabs hemmeligheder. Hun erklærer, at
                    hun ingen som helst skam føler over den slags kundskaber, flid og arbejde,
                    snarere gribes hun for hver dag der går af større iver efter det, og hun beder
                    mig med stor hengivenhed om at hjælpe hende videre ad den vej hun er slået ind
                    på, så hendes viden kan blive større og dybere. Til sidst opstiller hun tre
                    astrologiske problemer &#x2014; hverken ubetydelige eller irrelevante problemer
                    &#x2014; som hun beder mig løse.</p>
                <p rend="indent">Dette er i store træk brevets anledning og hovedindhold. Da det nu
                    indeholder en hel del der kan bidrage til forståelsen af den astrologiske
                    videnskab, og heriblandt lærdere sager end man ville have forventet fra en
                    kvinde, har jeg ikke tøvet med at indføje det i dette bind af de astronomiske
                    breve &#x2014; især da jeg ved at hun selv bifalder det: Ellers ville hun ikke
                    have skrevet brevet så udførligt og omhyggeligt.</p>
                <p rend="indent">Jeg aftrykker i det følgende først dette brev på vores eget sprog,
                    dansk, sådan som hun egenhændigt har skrevet det og sendt det over til mig fra
                    <placeName ref="Skåne">Skåne</placeName>, der ligger nær herved. Jeg har heri bevidst undladt at ændre visse
                    fagudtryk som hun fra daglig brug er fortrolig med. Herefter vedføjer jeg en
                    latinsk oversættelse, så også de der ikke kan vores sprog kan forstå det, samt
                    mit eget danske svar med tilhørende latinsk over-sættelse, som forhåbentlig også
                    indeholder noget som astrologisk interesserede kan have udbytte af. Man bør ikke
                    tage det unådigt op, eller gøre nar af at jeg på denne måde blander dansk og
                    latin, eftersom jeg har gjort det samme i første bind i forbindelse med
                    <persName ref="wilhelm_4_1532">landgrevens</persName> tyske breve. Hvad man kunne tillade sig at gøre med tyske breve
                    mener jeg ikke man med rette kan afvise m.h.t. de danske.</p>
                <p rend="indent">Nogle vil måske
                    tvivle på, at dette virkelig er skrevet af en dansk adelsdame, men jeg kan
                    bevidne at det er skrevet af min <persName ref="brahe_sophie_1559">søster</persName>, med egen hånd, og sendt over til mig
                    fra hendes hus i <placeName ref="Skåne">Skåne</placeName>, samt, hvad der er vigtigere, at hun besidder stor både
                    teoretisk og praktisk kyndighed i alt hvad brevet omhandler, ja i meget mere, og
                    for hver dag der går erhverver sig dybere indsigt gennem vedholdende og
                    utrættelige studier &#x2014; så vidt som det kan lade sig gøre for andre
                    bekymringer og huslige sysler.</p>
                <p rend="indent">Dette bør heller ikke give anledning til så stor undren, efter at
                    <persName ref="morata_olympia_fulvia_1526">Fulvia Olympia Morata</persName> har besøgt <placeName ref="Germany">Tyskland</placeName> og opnået så stor anseelse som lærd at
                    hun kunne holde offentlige forelæsninger ved universitetet i <placeName ref="Heidelberg">Heidelberg</placeName> og
                    udgive en række bøger, der vidner om en vis lærdom og veltalenhed. I
                    virkeligheden er min <persName ref="brahe_sophie_1559">søsters</persName> præstation måske mere imponerende, idet hun har
                    lært sig videnskaber der er alt for dybe og utilgængelige til at kunne rummes i
                    den veltalenhed <persName ref="morata_olympia_fulvia_1526">Fulvia</persName> hengav sig til &#x2014; den være sig nok så ciceroniansk.
                    Det har heller ikke været specielt vanskeligt for en <placeName ref="Italy">italiensk</placeName> kvinde, der fra
                    sin tidligste barndom var blevet opdraget på latin, til en vis grad at tale og
                    skrive velformuleret på dette sprog. Kvinder er i sig selv (vi taler her om de
                    mere velbegavede) udstyret med en art naturlig veltalenhed, pga. Månens og
                    Merkurs indflydelse &#x2014; i en sådan grad at et stort antal af dem, omend
                    ikke flertallet, ligefrem forfalder til snakkesalighed og vrøvleri. Til gengæld
                    har man, så vidt jeg ved, ikke tidligere hørt om en kvinde der havde virkelig
                    forstand på astrologien og dyrkede den videnskabeligt &#x2014; ja, faktisk er
                    der, selv blandt de mænd der ønsker at kaldes lærde, kun få der besidder en
                    dybtgående forståelse af den. Hvis min <persName ref="brahe_sophie_1559">søster</persName> ikke netop havde savnet kendskab
                    til det latinske sprog, tvivler jeg ikke på at hun inden for flere af de
                    videnskaber der fortrinsvis behandles på dette sprog havde indhentet, for ikke
                    at sige overhalet denne <persName ref="morata_olympia_fulvia_1526">Olympia Fulvia Morata</persName>, eller enhver anden. Ud fra den
                    viden hun hidtil så energisk har tilegnet sig om himmelske og langt mere
                    ophøjede sager end dem den anden har beskæftiget sig med, fortjente hun derfor
                    netop at blive kaldt Olympica, Fulgida [strålende] og sågar Morata [dannet]. For
                    det første forstår hun sig på det Olympiske, dvs. det himmelske, som den anden
                    ikke kendte til. For det andet må hun siges at stråle endnu mere end denne
                    Fulvia, ikke alene pga. sin slægt, men også pga. sin ånd og begavelse. For
                    det tredje er hendes begavelse snarere større end mindre end den andens. Dette
                    sammenfattes dog både klarere og mere dækkende af det tilnavn, URANIA, som jeg
                    har givet hende pga. hendes fremragende anlæg &#x2014; for slet ikke at tale
                    om at hun allerede i vuggen fik navnet SOPHIA [visdom].</p>
                <p rend="indent">Alt dette siger jeg ikke i den hensigt at forringe <persName ref="morata_olympia_fulvia_1526">Fulvia Moratas</persName>
                    anerkendelse &#x2014; som gerne måtte have været endnu større &#x2014; eller at
                    forklejne hende eller nogen andre ærlige og dannede, omend mindre lærde, kvinder
                    i sammenligning med min <persName ref="brahe_sophie_1559">søster</persName>. Jeg gør det udelukkende for lettere at kunne
                    overtyde læseren om at det nedenstående brev er skrevet af hende, at hun forstår
                    sig på de emner brevet omhandler, og at hun for hver dag der går opnår endnu
                    dybere viden. Jeg kan heller ikke tro at jeg kan pådrage mig nogen berettiget
                    forargelse eller modvilje hos andre ved uden nogen forudindtagelse at bekræfte
                    klare fakta om en <persName ref="brahe_sophie_1559">søster</persName> jeg har et nært kendskab til. </p>
                <p rend="indent">I brevet angiver hun selv, på et passende sted (omend i dunkle
                    vendinger) de forhindringer der var årsag til at hun ikke fik lært latin, selvom
                    hun som lille var så ivrig efter det at hun dengang gjorde visse fremskridt i
                    den retning. </p>
                <p rend="indent">I det følgende offentliggør jeg altså brevet selv, hvori det hele
                    forklares udførligere, og derefter, som lovet, en latinsk oversættelse. Brevet
                    er skrevet, og bliver viderebragt, med virkelig oprigtighed, og det er mit håb
                    at det må blive modtaget tilsvarende åbent og fordomsfrit.</p>
            </div>
        </body>
    </text>
</TEI>
