<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="da">Ad Daniam elegia / Elegi til Danmark (fra observationsprotokollen)</title>
        <title xml:lang="en">Ad Daniam elegia / Elegy to Denmark (from observations)</title>
        <author>Tycho Brahe</author>
        <editor>
          <name xml:id="pz">
            <persName>
              <forename type="first">Peter</forename>
              <surname>Zeeberg</surname>
            </persName>
          </name>
        </editor>
        <funder xml:lang="da">Carlsbergfondet</funder><funder xml:lang="en">Carlsberg Foundation</funder>
      </titleStmt>
      <editionStmt>
        <edition/>
      </editionStmt>
      <publicationStmt>
        <publisher xml:lang="da">Det Danske Sprog- og Litteraturselskab</publisher>
        <publisher xml:lang="en">Society for Danish Language and Literature</publisher>
        <pubPlace xml:lang="da">København</pubPlace><pubPlace xml:lang="en">Copenhagen</pubPlace>
        <date>2019</date>
        <idno>nil</idno>
        <idno type="isbn">nil</idno>
        <availability status="restricted">
          <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
        </availability>
      </publicationStmt>
      <sourceDesc>
        <listWit>
          <witness xml:id="G">
            <msDesc xml:lang="da">
              <msIdentifier>
                <settlement>København</settlement>
                <repository>Det Kongelige Bibliotek</repository>
                <collection>GKS</collection>
                <idno>316 fol. </idno>
                <msName>empty</msName>
              </msIdentifier>
            </msDesc>
            <msDesc xml:lang="en">
              <msIdentifier>
                <settlement>Copenhagen</settlement>
                <repository>Royal Library</repository>
                <collection>GKS</collection>
                <idno>316 fol. </idno>
                <msName>empty</msName>
              </msIdentifier>
            </msDesc></witness>
          <witness xml:id="TBOO">
            <bibl><title>Tychonis Brahe Dani Opera Omnia</title>, ed. I.L.E. Dreyer,
              Tom. XIII, Hauniæ 1926, p. 101-104</bibl>
          </witness>
        </listWit>
        <listBibl>
          <bibl>empty</bibl>
        </listBibl>
      </sourceDesc>
    </fileDesc>
    <profileDesc>
      <creation><date>nil</date></creation>
      <langUsage>
        <language ident="la"/>
      </langUsage>
      <textClass>
        <keywords>
          <term>astronomi</term>
        </keywords>
      </textClass>
      <abstract>
        <ab>nil</ab>
      </abstract>
    </profileDesc>
    <revisionDesc>
      <change when="2019-03-08" who="#pz">Filen etableret</change>
      <change when="2019-10-22" who="#pz">Ampersander opløst</change>
    </revisionDesc>
  </teiHeader>
  <text>
    <front/>
    <body>
      <div xml:id="text">
        <head>
          <orig><pb ed="TBOO" n="XIII.101"/>DE OCCASIONE INTERRUPTARUM OBSERUATIONUM ET DISCESSUS MEI.</orig>
          <reg>De occasione interruptarum observationum et discessus mei</reg>
        </head>
        <div>
          <p rend="noIndent">Postea nullas in Insula Venusia præsens continuaui
            Obseruationes, sed statim a Paschatis festo die 29
            Aprilis<!-- hertil fodnote hos Dreyer: Sic in codice. Dominica autem Paschalis erat d. 27 Martii. -->
            inde cum familia discedens, Haffniam in ædes meas Instrumenta Astronomica
            (paucis exceptis) vna cum tota supellectile libraria et Typographia
            successiue transferri curaui. Quæ autem isthic reliqui, erant hæc quatuor:
            Armillæ maximæ, cum suo Æquatore fixo Orichalco inducto, et Quadrans
            Chalybeus magnus, ab ea parte in qua diuisiones sunt orichalcica lamina illi
            adaptata, quadrato etiam Chalybeo comprehensus. Suntque hæc duo in Obseruatorio
            Stellæburgico extra Arcem. In ipsa vero Arce eiusque turri australi Semicirculus
            magnus Horizonti Azimuthali Chalybeo insistens cum suis columnis et cochleis
            inferius dispositis, in conclaui vero versus Notolybicum ad muri parietem, qui
            exacte meridiem respicit, Quadrans ex Orichalco solide fusus, qui ipsi muro
            affixus, interius effigiem meam simulque Architectonicas quasdam picturas, vna
            cum ijs quæ Obseruationes et Pyronomica repræsentant, continet. Hæc autem
            quatuor partim ideo isthic remanere volui, quod sua magnitudine (siquidem aliqua
            10 aliqua 12 et etiam 14 pedes in diametro habeant) commode Cymbis auehi
            nequirent: partim etiam alijs quibusdam de caussis suo tempore manifestandis.
            Porro ex ijs quæ <placeName ref="København">Haffniam</placeName> transtuli, quædam in turri ædibus meis vicina
            disponere volui, vt Obseruationes nonnullas isthic sumptas prioribus huius Anni
            adiungerem: sed cum ab Aulæ Magistro nomine Regis, licet tunc in <placeName ref="Germany">Germania</placeName>
            absentis, per Vrbis Præfectum hac commoditate mihi interdiceretur, ea cum
            cæteris composui moxque etiam Typographicis vna cum tota supellectile libraria
            absque rebus meis in vasa et cistas impolitis et conseruatis quæ isthic
            adornaram, vt quædam in Operibus mejs complerem, in <placeName ref="Germany">Germaniam</placeName> paulo ante
            Solstitium æstiuum cum tota familia emigraui, relicta ingrata Patria, quæ tamen
            per se non in culpa erat, sed saltem vnus vel alter in ea, qui publica fata
            ferme soli regere præsumunt. Caussa huius inexpectatæ mutationis inde potissimum
            extitit, quod cum statim a Coronatione Regis, feudo Noruagico quod præcipuum
            erat Astronomici exercitij subsidium priuatus essem, nec quiduis apud Aulæ
            Magistrum agendo id recipere potuissem, scripsi demum sub initium huius Anni ad
            Cancellarium vnaque misi copiam Literarum Regni Senatorum aliter spondentium,
            et eum sui officij in Astronomiæ honoris Patriæ saltem caussa conseruandæ
            procuratione discrete admonui, atque de ijs quæ alias subsequerentur, satis
            præmonui. Sed is subito rescripsit, nec feudum restitui posse, nec Regi integrum
            esse in Instrumentorum Astronomicorum sustentationem quidpiam impendere. Quin et
            postea salarium huc a laudatissimæ memoriæ Rege <persName ref="frederik_2_1534">Friderico</persName> annuatim deputatum
            mihi ademptum est. Taceo nunc, quæ circa reprobos istos Insulares et Parochum
            odio mei euenerunt. Quare subtractis Astronomiæ instaurandæ adminiculis, cum
            viderem me et mea studia, quæ deserere nefas duco, adeo in Patria esse inuisa
            et despectui habita, nihil aliud restabat, quam vt inde abiens alibi mihi
            et ijs rectius prospicerem, ne tot Annorum labores et sumptus irriti
            redderentur. Vix autem Patria egressis eram, cum Cancellarius præbendam meam
            Roskyldensem acquirens in priuatos vsus conuerterit, quo sic Reditus mei
            occasiones (si quæ restarent) præcluderet: Et forte huc cursus fuit.</p>
          <p rend="indent"><pb ed="TBOO" n="XIII.102"/>Mansi deinde Rostochij cum meis per Anni quadrantem non sine
            periculo ob luem Epidemicam illic continue grassantem, quo nostratibus Patriæ
            adhuc studens rem rectius dispiciendi satis temporis relinquerem. Sed demum a
            Nobilissimo viro Domino <persName ref="rantzau_henrik_1526">Henrico Ranzouio</persName> inde per literas amanter euocatus, vt
            contagium illud euitarem, in <placeName ref="Holstein">Holsatiam</placeName> me recepi atque eius Arcem
            <placeName ref="Wandsburg">Wandesburgicam</placeName>, semisse tantummodo milliaris <placeName ref="Hamburg">Hamburgo</placeName> remotam, ipso benigne mihi
            inhabitandam concedente, occupaui, vbi per hybernum otium volente cælorum
            Opifice Obseruationes Astronomicas vlterius pertexere, et quædam in Operibus
            meis absoluere decreui. Quæ memoriæ caussa hic breuiter annotanda duxi: alias
            suo tempore et loco de ijsdem latius.</p>
        </div>
        <div type="poem">
          <head> AD <placeName ref="Denmark">DANIAM</placeName> ELEGIA. </head>
          <lg rend="center">
            <l><placeName ref="Denmark">Dania</placeName> quid merui, quo te mea Patria læsi, </l>
            <l rend="indent">Vsque adeo vt rebus sis minus æqua meis?</l>
            <l>Scilicet illud erat, tibi quo nocuisse reprendar, </l>
            <l rend="indent">Quod maius per me nomen in Orbe geras:</l>
            <l n="5">Dic, age quis pro te tot tantaque fecerat ante, </l>
            <l rend="indent">Vt veheret famam cuncta per Astra tuam?</l>
            <l>Quis facturus adhuc? quis quæ preciosa reliqui, </l>
            <l rend="indent">Digeret, expediens vsibus apta suis? </l>
            <l>Mittitur is <placeName ref="Hven">Huennam</placeName> socio comitatus ab vno, </l>
            <l rend="indent" n="10">Secreta Vraniæ quem bene nosse putant.</l>
            <l>Venit et vt vidit spectacula maxima Diuæ, </l>
            <l rend="indent"> (Pauca licet remanent) obstupuisse ferunt.</l>
            <l>Quid faciat rerum ignarus? qui talia pandat, </l>
            <l rend="indent">Nec conspecta vnquam nec sibi nota prius?</l>
            <l n="15">Astat inexpertus Fabricarum nomina quærit, </l>
            <l rend="indent">Quærit tractandi (res pudibunda) modum.</l>
            <l>Ne tamen ignarus frustra accessisse feratur, </l>
            <l rend="indent">Quæ reserare nequit, vellicat inuidia.</l>
            <l>Nec mirum, meus hunc quia forte instruxerat osor, </l>
            <l rend="indent" n="20">Qui mihi iamdudum clam parat omne malum.</l>
            <l>Hoc quoque sic a te, tellus natiua ferendum </l>
            <l rend="indent">Hæc etiam meritis gratia danda meis,</l>
            <l>Vt quæ nosse nequis, carpas oneresque cauillis </l>
            <l rend="indent">Multimode, nostrum diminuasque decus.</l>
            <l n="25">Te celebrem studui meritis augere per Orbem, </l>
            <l rend="indent">Tu mihi sed rursus detrahis immerito.</l>
            <l>Hæc sed parua puto, longe his grauiora ferebam, </l>
            <l rend="indent">Vix isthic nostri cura fauorue fuit.</l>
            <l>In Patria latui toto bene cognitus orbe </l>
            <l rend="indent" n="30"> (Vt multos alias delituisse liquet)</l>
            <l>Sunt alij fundis, titulis et honoribus aucti, </l>
            <l rend="indent">Par quibus aut ætas aut genus esse nequit.</l>
            <l>Ast ego Brahæus de quinis fratribus Vnus </l>
            <l rend="indent">Et genitus primo, vix reputatus eram.</l>
            <l n="35">Non tamen inuideo, miseret magis ista secutos, </l>
            <l rend="indent"><pb ed="TBOO" n="XIII.103"/>Nil quibus est solidi, quæque caduca nimis.</l>
            <l>Vix aliqui nostros ibi suspexere labores, </l>
            <l rend="indent">Herculeis quamuis æquiparare licet.</l>
            <l>Alcides fesso (vt fertur) subvenit Atlanti, </l>
            <l rend="indent" n="40">Ne rueret præceps machina vasta poli:</l>
            <l>At <persName ref="ptolemaios_klaudios_0100">Ptolemæe</persName> tuis, <persName ref="alfonso_10_1221">Alphonse</persName>, <persName ref="kopernikus_nikolaus_1473">Copernice</persName> vestris </l>
            <l rend="indent">Lapsibus occurrens ipse ego sisto pedes.</l>
            <l>Vt cœli vestram deluserit orbita curam, </l>
            <l rend="indent">Edocui, licet hæc cura stupenda foret.</l>
            <l n="45">Firmauique nouis Cœli laquearia fulcris, </l>
            <l rend="indent">Ne capiat rimas postmodo, neue ruat.</l>
            <l>Posteritas grato veluti testabitur ore, </l>
            <l rend="indent">Nostra licet iamnunc gratia muta silet.</l>
            <l>Quanta Machaonia simulac effecimus arte, </l>
            <l rend="indent" n="50">Quæ facile ægrotis morbida membra leuat.</l>
            <l><placeName ref="Denmark">Dania</placeName> si taceas, <placeName ref="Norway">Norici</placeName>, <placeName ref="Sweden">Suecique</placeName> loquentur, </l>
            <l rend="indent">Sensit vbi nostram plurimus æger opem.</l>
            <l>Nec tamen hinc lucrum sectabar, vt vndique moris, </l>
            <l rend="indent">Gratis quippe dabam parta labore graui.</l>
            <l n="55">Nimirum hoc fuerat, cur tanta odia inuida sensi, </l>
            <l rend="indent">Hinc abitus nostri manat origo vetus.</l>
            <l>Quæque diu latuit nec aperte prodita, donec </l>
            <l rend="indent">Inuidiæ virus, qui stabiliret, erat.</l>
            <l>Sic vitium pepulit virtutem, non mala caussa, </l>
            <l rend="indent" n="60">Discessu in nostro crimen abesse iuuat.</l>
            <l>Quantas sustinui curas, impendia quanta, </l>
            <l rend="indent">Vt fieret celsum, quod meditabar opus? </l>
            <l>Quam multis etiam Sophiæ mysteria pandi, </l>
            <l rend="indent">Quos alui longum sumptibus ipse meis. </l>
            <l n="65">Pluraque præterea, vereor quæ cuncta referre, </l>
            <l rend="indent">Ne dicar laudes enumerare meas.</l>
            <l>Pro quibus (o Superi) mihi gratia reddita talis, </l>
            <l rend="indent">Sex ego cum natis matreque vt exul agam. </l>
            <l>Sum tamen haud exul, Libertas obtigit ampla: </l>
            <l rend="indent" n="70">Exilium in Patria verius ante tuli.</l>
            <l>Nunc ego prosper ago, proprij nunc iuris alumnus, </l>
            <l rend="indent">Nunc mihi pro Patria maximus orbis edest. </l>
            <l>Excipientque alij, sic prospiciente JEHOVA, </l>
            <l rend="indent">Gratus erit cunctis noster vbique labor.</l>
            <l n="75">Tu licet hunc renuens spernas damnisque fatiges, </l>
            <l rend="indent">O Patria, o laudis prodiga facta tuæ!</l>

            <l><lb/>Ergo ingrata vale; Patria est mihi quælibet ora, </l>
            <l rend="indent">Quæ volet Æthereis æqua litare sacris.</l>
            <l>Quæque volet nostros agnoscere grata labores </l>
            <l rend="indent" n="80">Quæ mihi pro meritis non feret immerita.</l>
            <l>Dania sed (fateor) satis excusabilis in se est, </l>
            <l rend="indent">Condolet et proprijs ingemit ipsa malis.</l>
            <l><pb ed="TBOO" n="XIII.104"/>Tu quoque magnanimi <persName ref="frederik_2_1534">Friderici</persName> Heroica proles, </l>
            <l rend="indent">Inscius hic culpa, <persName ref="christian_4_1577">Rex</persName> generose, vacas:</l>
            <l n="85">Inuitisque alijs, animus quibus integer, ista </l>
            <l rend="indent">Fiunt: Dij faciant non mage praua sequi.</l>
            <l>Sunt aliqui pauci, quibus haud tamen ipse nocebam, </l>
            <l rend="indent">Qui mihi qua possunt arte doloque nocent;</l>
            <l>Hi valeant, meritisque suis quæ digna reportent, </l>
            <l rend="indent" n="90">Vindicis vt statuent Jura verenda Dei.</l>
            <l>Salue Ranzoum venerande <persName ref="rantzau_henrik_1526">Henrice</persName> propago, </l>
            <l rend="indent">Vraniam primus qui capis hospitio.</l>
            <l>Hic vbi vicinas <placeName ref="Hamburg">Hamburgi</placeName> mœnibus amplis, </l>
            <l rend="indent"><placeName ref="Wandsburg">Wandesburga</placeName> nouas Arx habet alta domos.</l>
            <l n="95">Quas sibi construxit memoratus is optimus Heros, </l>
            <l rend="indent">Octo gerens vitæ lustra peracta suæ.</l>
            <l>Det Deus Astriferi sapiens moderator Olympi, </l>
            <l rend="indent">Nos hac vtiliter sorte locoque frui.</l>
            <l>Ipsius vt cunctis pateant Miracula Terris, </l>
            <l rend="indent" n="100">Æthere in abstruso quæ latuere diu.</l>
            <l>Quin tua <persName ref="rantzau_henrik_1526">Ranzoui</persName>, donec sibi sidera cælum, </l>
            <l rend="indent">Vendicat hospitij, fama superstes erit.</l>
          </lg>
          <closer>
            <signed>T. B. feci</signed> <dateline>Anno Domini 1597 20 die Octobris cum
              <placeName ref="Wandsburg">Wandesburgi</placeName> Obseruationes Astronomicas antea circa Æquinoctium vernum Vraniburgi
              inuite omissas continuare cœpi: quod Deus Cœlestium et terrestrium Author
              secundare velit. </dateline>
          </closer>
        </div>
      </div>
    </body>
  </text>
</TEI>
