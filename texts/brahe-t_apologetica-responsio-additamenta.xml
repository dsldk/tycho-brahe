<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Additamenta ad apologeticam responsionem ad Craigum Scotum de cometis</title>
        <title xml:lang="en">Additamenta ad apologeticam responsionem ad Craigum Scotum de cometis / Supplement to the apologetic response to John Craig on comets</title>
        <author>Tycho Brahe</author>
        <editor>
          <name xml:id="pz">
            <persName>
              <forename type="first">Peter</forename>
              <surname>Zeeberg</surname>
            </persName>
          </name>
        </editor>
        <funder xml:lang="da">Carlsbergfondet</funder><funder xml:lang="en">Carlsberg Foundation</funder>
      </titleStmt>
      <editionStmt>
        <edition/>
      </editionStmt>
      <publicationStmt>
        <publisher xml:lang="da">Det Danske Sprog- og Litteraturselskab</publisher>
        <publisher xml:lang="en">Society for Danish Language and Literature</publisher>
        <pubPlace xml:lang="da">København</pubPlace><pubPlace xml:lang="en">Copenhagen</pubPlace>
        <date>2019</date>
        <idno>nil</idno>
        <idno type="isbn">nil</idno>
        <availability status="restricted">
          <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
        </availability>
      </publicationStmt>
      <sourceDesc>
        <listWit>
          <witness xml:id="A">
            <msDesc xml:lang="da">
              <msIdentifier>
                <settlement>Wien</settlement>
                <repository>Österreichische Nationalbibliothek</repository>
                <collection>empty</collection>
                <idno>cod. Vidob. lat. 9737 f</idno>
                <msName>empty</msName>
              </msIdentifier>
            </msDesc>
            <msDesc xml:lang="en">
              <msIdentifier>
                <settlement>Vienna</settlement>
                <repository>Österreichische Nationalbibliothek</repository>
                <collection>empty</collection>
                <idno>cod. Vidob. lat. 9737 f</idno>
                <msName>empty</msName>
              </msIdentifier>
            </msDesc></witness>
          <witness xml:id="TBOO">
            <bibl><title>Tychonis Brahe Dani Opera Omnia</title>, ed. I.L.E. Dreyer,
              Tom. IX, Hauniæ 1927, p. 153-157</bibl></witness>
        </listWit>
        <listBibl>
          <bibl>empty</bibl>
        </listBibl>
      </sourceDesc>
    </fileDesc>
    <profileDesc>
      <creation><date>1589 (?)</date></creation>
      <langUsage>
        <language ident="la"/>
      </langUsage>
      <textClass>
        <keywords>
          <term>astronomi</term>
        </keywords>
      </textClass>
      <abstract>
        <ab>nil</ab>
      </abstract>
    </profileDesc>
    <revisionDesc>
      <change when="2019-02-01" who="#pz">Filen etableret</change>
      <change when="2020-02-19" who="#pz">Tekst indsat, korrekturlæst og opmærket</change>
    </revisionDesc>
  </teiHeader>
  <text>
    <front/>
    <body>
      <div xml:id="text">
        <head>
          <orig><pb ed="TBOO" n="IX.153"/> <pb ed="A" n="2v"/>PRÆFATIO IN APOLOGIAM SEQUENTEM.</orig>
          <reg>Præfatio in apologiam sequentem</reg>
        </head>
        <p>CUM Tomum hunc secundum progymnasmatum Astronomicorum, quatenus de illustri illo
          Cometâ Anni 77 affatim tractat, omnium primo absolvissem, typisque nostris
          imprimi curassem, idque eam præsertim ob caussam quod, tam circa fixarum in
          primo libro cap. 2 inserendarum verificatam restitutionem, quam Planetarum
          superiorum in Acronychijs, alijsque sitibus observationes, et in normam ac
          numeros reductiones, ulterius et uberius, quam antea, continuandas
          examinandasque, operæ precium censerem, siquidem planetarum motus restitutos
          Cometarum descriptioni subiungere constitui: Res autem hæc non minimam
          cunctationem necessario requireret; accidit idcirco, ut nonnulla huius libri de
          dicto Cometâ agentis exemplaria is ad eruditos et mihi passim notos Mathematicos
          consulto miserim, quo videlicet aliorum de eius contentis censuram conquirerem,
          atque si aliqua in his emendationem merentia invenirentur admonitus ea ipsemet
          postea in alijs de hoc negotio scriptis ingenue faterer atque corrigerem.
          Nequaquam enim mea mihi ita placent, quin aliorum de his sententiam libenter
          suscipiam, atque si rectiora indubitate ostenderint, illis locum præbeam. Sunt
          quoque eodem nomine pauca quædam eiusdem libri exemplaria in nundinis <placeName
            ref="Frankfurt am Main">Francofurtensibus</placeName> a Bibliopolis
          nostratibus divendita, ut ad Italos potissimum, aliosque exteros Mathematicos
          mihi alias ignotos etiam pervenirent, quod et horum de meis iudicia cognoscere
          satagerem. Quapropter cum mihi relatum esset, præstantem quendam in <placeName
            ref="Scotland">Scotiâ</placeName> degere <persName ref="craig_john_1620"
            >Mathematicum</persName>, illi quoque, propter istuc hinc navigandi
          commoditatem, atque eam, quæ inter hæc duo Regna contrahenda instabat, regalem
          affinitatem, copiam eiusdem libri facere volui. Sed brevibus dicendo id quod res
          est, inter omnes <placeName ref="Italy">Italiæ</placeName>, <placeName
            ref="Germany">Germaniæ</placeName>, <placeName ref="France"
            >Galliæ</placeName> et <placeName ref="Poland">Poloniæ</placeName>
          Mathematicos, ad quos hic liber noster pervenit, nemo uspiam, quod sciam,
          repertus est, qui non ultro nostris ibidem comprehensis assertionibus haud
          gravatim acquieverit, nihilque his opponendum præsumpserit, utut ea quæ de
          Cometâ hoc traderem, ab hactenus acceptâ in scholis Peripateticorum sententiâ
          dissiderent; imo et plærique in <placeName ref="Germany">Germaniâ</placeName>,
          circa quorum scripta de hoc Cometâ Aristarchum libertate usus Philosophi<pb
            ed="A" n="3r"/>câ egeram, mihi postmodum in ijs, quæ in ipsorum prolatis
          redargueram, libere et lubenter subscripserunt, suaque errata inde agnoverunt,
          et literis hoc nomine ad me datis sponte retractarunt (prout volumen nostrum
          Epistolarum Astronomicarum sufficienter aliquando probabit) tantumque etiam
          abfuit, ut has meas in sua placita animadver<pb ed="TBOO" n="IX.154"/>siones
          ægre tulerint, quin et gratias insuper, ob certiorem in veritatis semitam
          reductionem, mihi candide et ingenue egerint. Solus autem inventus est inter
          omnes hic Scotus, qui se nostris Antagonistam offerre attentavit, idque ab
          initio non malevolo aut arroganti (uti opinor) animo, sed placide et amice de
          his conferendi, veritatemque plenius eruendi et illustrandi causâ, quodque
          <persName ref="aristoteles_0384">Aristoteleis</persName> dogmatibus supra modum
          (uti etiam apud alios in <placeName ref="Scotland">Scotia</placeName> eruditos,
          et alibi quoque plus iusto usu venit) addictus esset. His enim nonnulla admodum
          adversantia in medium protuleram, et e ratis observationibus Geometrice
          demonstrâram: præsertim, quantum ad situm Cometarum attinet, quem ego omnino
          cœlestem esse probo: Stagirita vero ille, sub &#x263E; meteoron ex his fingens,
          posteritatem Philosophicam a veritatis scopo, ut et in plærisque alijs, hâc in
          parte perperam seduxit. Pulcre vero et apposite accidit, quod solummodo in hâc
          boreali mundi plagâ, imo sub eadem cum nostræ <placeName ref="Denmark"
            >patriæ</placeName> axis cœli inclinatione, hominem invenerim, adeoque in
          Regno huic <placeName ref="Denmark">patriæ</placeName> illustri affinitate
          coniuncto, eruditum sane hunc, et in Mathematicis apprime versatum (alias enim
          quicquid sive is, sive alius adduxisset, ingenium non moraretur) qui se nostris
          opponere haud timido et degeneri animo ausus sit, quod et mihi vel his de causis
          minime ingratum accidit. Verum enimvero ne vel hic ipse, vel alij
          Peripateticorum dogmatum quasi iurati asseclæ existimarent, sibique et negotij
          huius ignaris persuaderent, ea, quæ de hoc Cometâ protulimus, esse ab illo tam
          validis argumentorum cuneis eversa, ut consistere amplius nequirent,
          operæprecium duxi, apologiam quandam eius ratiocinia et obiectiones luculenter
          diluentem eidem in <placeName ref="Scotland">Scotiam</placeName> remittere,
          atque hanc etiam quibusdam in <placeName ref="Germany">Germaniâ</placeName>
          peritis Mathematum ex amicis nostris manuscriptam communicare, ut illi quoque de
          hâc inter nos amice motâ controversiâ sua interponerent iudicia, et, si fieri
          posset, litem hanc philosophicam dirimerent: sicque unâ ille haberet, quibus suæ
          oppugnationis infirmitatem, si vellet, cognosceret, atque a præceptore <persName
            ref="aristoteles_0384">Aristotele</persName> frustra illum atque alios in devia
          abducere desciscens, ad veritatis tramitem (quoad fieri posset) revocaretur. Ex
          quo igitur docti varijs in locis Mathematici hoc apologeticum scriptum
          perspexissent, non saltem veritatem hîc a nobis validis et invictis rationibus
          propugnatam fassi sunt, sed et consultum, utileque iudicarunt, ut illud etiam
          publici iuris fieret, Cometici (ut sic loquar) negotij ulterius illustrandi,
          atque ab iniurijs <persName ref="aristoteles_0384">Aristoteleis</persName>, eiusque
          fumositatibus, quibus obtenebratum erat, vindicandi purgandique caussâ. Quin et
          ipse (ut et hoc addam) postea plane obmutuit, nihilque ad nostras replicationes
          et dilutiones, utut semel atque iterum per literas hâc de re admonitus,
          interlapso iam ferme biennio, ex quo apologiam illam accepit, omnino respondit.
          Unde præsuppono illud <persName ref="terents_0190">Terentianum</persName>:
          Tacet,<pb ed="TBOO" n="IX.155"/>consentire videtur. Quapropter acquiescendum
          et obtemperandum eruditorum in <placeName ref="Germany">Germaniâ</placeName>,
          <pb ed="A" n="3v"/>et quorundam etiam in hâc <placeName ref="Denmark"
            >Daniâ</placeName> nostrâ, consilio et adhortationi, satius existimavi,
          atque id, quicquid erat scripti Apologetici, excudendum concessi, sperans
          insuper me rem, quoad huius materiæ pleniorem explanationem, non infrugiferam
          hoc modo præstiturum; præsertim cum haud pauca in hâc ipsâ Apologiâ
          contineantur, quæ non saltem tractata a nobis libro superiore plenius
          illustrent, et evidentius confirment, sed et nonnulla etiam alia rem Cometicam
          in genere, adeoque ipsum negotium Astronomicum, præsertim quoad Hypothesium
          nostrarum aliqualem explicationem, et ab obiectionibus eiusdem Scoti
          vindicationem, attingentia expediant. Quæ singula harum artium studiosis nec
          ingrata nec inutilia futura mihi persuadeo. Quo vero illis occasio huius
          Apologetici scripti ex ipsiusmet <persName ref="craig_john_1620">Scoti</persName> ad me
          perscriptis obiectionibus, atque ab illo adductis ratiocinijs melius constare
          queat, opportunum censeo, ipsas eruditi huius Mathematici, hâc de re ad me datas
          literas, quatenus hoc negotium concernunt, verbotenus apponere, ipsique Apologiæ
          præmittere, unâ cum nostris ad ternas ipsius breviter respondentibus, cætera
          ipsi Apologiæ unâ illi transmissæ uberius replicanda committendo. Sic enim eius
          argumentationes cum nostris redargutionibus rectius conferri, atque ad veritatis
          lydium lapidem ab eruditis et iudicio valentibus promptius probari poterint.
          Addam quoque in fine, post absolutam Apologiam, quandam ex nostris epistolam,
          qua eum de dudum transmissâ Apologiâ admonui, atque ad responsionem, si quam in
          promptu haberet, adhortatus fui: utque perspiciant harum rerum gnari et cupidi,
          me nullum detrectasse in hoc Philosophico certamine virium, et haud imbellis
          huius (ut sic loquar) belli eventum. Siquidem id in rebus Astronomicis, quæ
          armis Geometriæ atque Arithmeticæ confidunt, non adeo anceps est, atque cum in
          Mundi huius tumultuariâ fabulâ, levibus sæpe et indignis de caussis, non absque
          plurimorum hominum pernicie et interitu (utinam saltem corporum et rei
          familiaris, non etiam unâ animarum) proh dolor geritur. Neque enim hoc
          Mathematicum certamen Fortunæ aleis, aut viribus corporeis, ullisve
          Stratagematis et dolis obnoxium est: sed rite provisum administratumque perpetuo
          invictam reportat Lauream. Veritas siquidem unica est, quemadmodum nullum datur
          in circulo punctum, quod centrum sit, nisi unicum, ideoque hoc inquisitum
          demonstratumque, cætera omnia devia et huic vim facientia non extimescit,
          nihilque inde afficitur. Utinam idem in reliquâ philosophiâ, totâque Physicâ,
          imo omnium potius, in divinorum Oraculorum expositrice Theologiâ, æque solide et
          indubitate præstaretur, certe plurimis immundi huius terrestris Mundi iurgijs
          ingratis, et periculosis dissensionibus liberaremur. Sed quo digredior?
          Relinquamus <pb ed="TBOO" n="IX.156"/>alijs aliena: nos nostra agamus. Sequentem
          igitur Apologiam, optime et benevole Lector, ubi libuerit, attente perlege,
          expende, atque sine præiudicio dijudica, et vale.</p>
        <lb/>
        <p><foreign xml:lang="de"><hi rend="it"><pb ed="A" n="53r"/>So bald wan die
              Capnurania auß ist, sollen dißen nachfolgende wordt mitt kleine
              antiquis gesetz werden.</hi></foreign></p>
        <lb/>
        <p>Hoc insolens scriptum, quod Capnuranicum author vocat, suo modo in verbis nimium
          luxurians et superbiens ac futilitatem potius quam subtilitatem apud eos, qui
          rem ipsam medullitus introspicere atque enucleare norunt, assecutus, hanc inquam
          arrogantem Capnuraniam postquam idem <persName ref="craig_john_1620">Scotus Aristotelicus</persName> mihi in <placeName ref="Denmark">Daniam</placeName> misisset
          tertio demum anno (uti iam antea innuimus) ab Apologia nostra candida mente et
          bona intentione ipsi communicata, ego inter alias graviores occupationes (eram
          enim revera tum, cum mihi tradebatur, multis negotijs non saltem consuetis sed
          ingratis quibusdam forensibus admodum distractus) quo minus <pb ed="A" n="53v"
            />eandem serio et penitius introspicerem. Quare cum <placeName ref="København">Hafniam</placeName> ijsdem diebus ad
          Comitia mihi eundum foret diutius, quidam ex studiosis, qui mecum comitabantur,
          eandem secum sumptam in navi mihi prælegit. Postquam autem vel inde cognovissem,
          authorem eius multum differre ab eo candore et modestia, quibus prius, dum de
          hac eadem materia mecum per litteras ageret, usus erat, et cum scommatis et
          dicterijs arrogantibusque sophismatis supra modum scateret, et negotium hoc
          philosophicum licentia philosophica nimis abutendo indecenter et fastuose
          tractaret, constitui mecum nihil plane ipsi respondere, neque eius versuta
          argumenta, quod tamen quam facilimum erat, refutare. Animadvertebam enim eum
          non veritatis inquirendæ stabiliendæque caussa, sed ut ex contradictionibus
          eiuscemodi gloriolam <pb ed="A" n="54r"/>aliquam aucuparetur, talia tertio
          demum, uti dictum, anno parturijsse. Cum tamen paulo post eodem anno m. Augusto
          <persName ref="maitland_john_1537">Cancellario</persName> regni <placeName ref="Scotland">Scotiæ</placeName>, qui, quod Sereniss. regem suum unâ cum alijs illust.
          viris comitatus, me in <placeName ref="Hven">insula Uraniburgica</placeName> antea inviserat, ac ob id
          familiariter mihi notus erat, scribendum foret per legatos sereniss. regis 
          nostri in <placeName ref="Scotland">Scotiam</placeName> abientes, oblata commoda oportunitate, non potui intermittere,
          quin de hac <persName ref="craig_john_1620">Scoti</persName> illius præsumptuosa φιλαυτίᾳ atque in me iniurioso scripto
          iure merito conquererer, præsertim cum et antea eidem mag. <persName ref="maitland_john_1537">Cancellario</persName> ipsum
          diligentibus verbis et benevolo animo commendassem. Quoniam vero idem meus
          <persName ref="craig_john_1620">Antagonista</persName> et has litteras præfracto animo cavillatus est, postquam earum
          compos est redditus, et omnia ferme in ijs contenta <pb ed="A" n="54v"/>obtusis
          subterfugijs eludere conatus est, lubet eandem hîc subiungere, postea quid
          <persName ref="craig_john_1620">Scotus</persName> ille responderit, intermixtis tamen prius alijs huc facientibus,
          visuri.</p>
        <p rend="indent"><pb ed="TBOO" n="IX.157"/>Verum quia idem <persName ref="maitland_john_1537">Cancellarius</persName> suis ad me
          datis litteris occasionem dedit, ut ipsi responderem, quemadmodum ex
          frontispicio earum liquet, non inconveniens duxi, si prius ipsius litteras hîc
          apponerem, postea meas ea, de quibus dixi, maiori ex parte attingentes
          additurus. Sequitur Exemplum Litterarum amplis. Cancellarij Scotici D. <persName ref="maitland_john_1537">Joh.
            Metellani</persName> ad Tychonem Brahe.</p>
      </div>
    </body>
  </text>
</TEI>
