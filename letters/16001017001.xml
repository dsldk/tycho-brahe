<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Johannes Kepler</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10702</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 383-385</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Johannes Kepler</persName>
                    <placeName>s.l.</placeName>
                    <date when="1600-10-17"/>
                </correspAction>
                <correspAction type="received">
                    <persName key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date>1600, 17. oktober</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-02-04" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.383"/><persName ref="Kepler">IOANNES KEPLER</persName>
                    AD TYCHONEM BRAHE.</opener>

                <p><pb ed="A" n="163r"/>CUM hucusque, Nobilissime et Præstantissime Domine TYCHO,
                    partim occupationes tuæ, partim febris mea non passæ fuerint, ut rationes
                    adventus mei in <placeName ref="Bohemia">Bohemiam</placeName> Magnificentiæ Tuæ
                    ex animi mei sententia recenserem, scripto id rectissime præstitum iri putavi.
                    Duobus potissimum argumentis Magnificentia Tua, in literis ad me in
                        <placeName ref="Steiermark">Styriam</placeName> missis, in <placeName
                        ref="Bohemia">Bohemiam</placeName> me vocavit, altero a contractu nostro,
                    quem Maio mense et antea talem inivimus, ut pollicerer, interventu <persName ref="Rudolf 2.">Cæsareæ</persName>
                    voluntatis, Magnificentiæ Tuæ per biennium adesse, laboresque tuos in Astronomia
                    toti Europæ iam pridem desideratissimos, quantum in me est, maturare et
                    adiuvare: altero argumento a præsenti mea calamitate deducto, dum me iubes
                    optima spe ad te proficisci, nec dubitare, quin vel commendationibus tuis ad
                        <persName ref="Rudolf 2.">Maiestatem Cæsaream</persName>, vel propria opera
                    auxilioque meis incommodis sis consulturus, adeoque et viaticum compensaturus.
                    Recte sane de duabus hisce rebus egisti. Nam mihi cum necessitas imponeretur e
                        <placeName ref="Steiermark">Styria</placeName> migrandi, omnino de utraque
                    hac cogitandum fuit. Etsi enim, quod primum attinet, omnis noster contractus
                    expiravit et annihilatus est, sublato fundamento, ut retinerem salarium meum
                        <placeName ref="Steiermark">Styriacum</placeName> (quod interdictu Provinciæ
                    mihi ademtum est) utque magistratus meus eius temporis <pb ed="A" n="163v"
                    />consentiret (cuius loco, cessante officio, iam agnosco Principem
                    <placeName ref="Würtemberg">Wirtembergicum</placeName>, vigore cum obligationis, tum literarum Reversalium) tamen cum,
                    durante meo priore officio, res a Magnificentia Tua incepta et <persName
                        ref="Rudolf 2.">Cæsareæ Maiestati</persName> proposita sit, <persName
                        ref="Rudolf 2.">Cæsarea Maiestas</persName> etiam consenserit, providendum
                    certe mihi fuit, ne imprimis <persName ref="Rudolf 2.">Cæsaream
                        Maiestatem</persName>, tum etiam Magnificentiam Tuam ludificarer, quin potius
                    vel cum damno meo <placeName ref="Praha">Pragam</placeName> irem, ibique rem vel
                    penitus confectam (quam spem literæ tuæ in adventum meum præbuerunt) quantum in
                    me esset, amplecterer, quantum vero in Principe meo situm, per Legatum eius
                    Dominum Doctorem <persName ref="Doldius">DOLDIUM</persName>, qui <placeName ref="Praha">Pragæ</placeName> esset,
                    expedirem; vel si adhuc præter opinionem tuam, in dubio suspensa futura esset,
                    uti tum vires meas explorarem, sumptuum rationem inirem, et quantisper sine
                    pernicie mea, incertum in eventum, meis impensis, nullo salario, expectare
                    possim, perpenderem, ubi, si tantæ moræ, quantas postulat aula Imperatoria,
                    supra facultates meas essent, negotium ipse præsens legitime et cum
                    Magnificentiæ Tuæ meique ipsius excusatione penitus desererem.</p>
                <p rend="indent">Quod ad alterum, etsi mihi dubium nunquam neque fuit, neque est,
                        <pb ed="TBOO" n="VIII.384"/>quin et impense me ames, et optime promotum
                    velis, et huius rei luculentissimas in loco tam splendido, tanta summi Monarchæ
                    gratia, habeas occasiones, si moram ego ferre possem: tamen rationes, quibus
                    præsens meum infortuni<pb ed="A" n="164r"/>um ope divina sublevem, aliæ mihi
                    sunt, partim necessariæ, partim (ut sunt res meæ tenues) magis utiles. Cum enim
                    iure obligatorio tenear, operam meam priore Magistratu, cui illam ex concessu
                    Principis mei Nutricij addixeram, liberatam, eidem Nutricio meo renunciare,
                    rectissime sane mihi consuluissem, si recta via <placeName ref="Graz">Grätio</placeName> ivissem in <placeName ref="Würtemberg">Wirtembergiam</placeName>.
                    Certum enim habeo, qui eo veniunt exules, maxime si alumni fuerunt Principis,
                    illis et de victu statim et de conditionibus primo quoque tempore prospici. Ego
                    vero præter hæc omnia etiam a Præceptoribus meis in Academia <placeName ref="Tübingen">Tubingensi</placeName> iam
                    pridem eas habeo promissiones, ut merito ex coniunctione Principis cum Academia
                    magna mihi spes nasci debeat. Atque hæc via esset omnium compendiosissima ad mea
                    mitiganda incommoda. Altera est, ut si me causæ forsan aliæ (qualis est
                    nostra iam tractatio) <placeName ref="Praha">Pragam</placeName> deducerent, uti
                    tum in ea urbe, nempe in conventu Legatorum ex plerisque provincijs, statim mihi
                    prospicerem, primo omnium Legatum <placeName ref="Würtemberg">Wirtembergicum</placeName> alloquerer, an commode, parvo
                    sumptu, commendationibus ipsius adiutus, in <placeName ref="Würtemberg">Wirtembergiam</placeName> ire possim, an
                    concessionem mihi ab illo Principe impetraret, commendationibus iterum me
                    iuvaret, ut propter redimendum viaticum in propinquiorem Academiam, qualis est
                        <placeName ref="Wittenberg">Witeberga</placeName>, <placeName ref="Jena">Iena</placeName>, <placeName
                        ref="Leipzig">Lipsia</placeName> etc. promoverer. Hæc altera via est,
                    Nobilissime Domine TYCHO, sublevandis meis miserijs, <pb ed="A" n="164v"/>minus
                    quidem splendidas conditiones pollicens, quam ex aula sperantur Imperatoria, sed
                    tamen expeditiores, in præsentia certiores, et mihi, qui ob inopiam non sum
                    sustinendis diuturnis moris, acceptiores.</p>
                <p rend="indent">Explicavi, quid de utroque tuo argumento sentiam: iam quo animo huc
                    venerim, hîcque iam commorer, recensebo. Voluisse me, statim atque in exilium ire
                    sum iussus, <placeName ref="Würtemberg">Wirtembergiam</placeName> repetere, iam pridem ex literis meis tenes.
                    Supervenerunt literæ tuæ, quæ et mihi et affinitati amicisque meis satis efficaces
                    sunt visæ, quæ me permoverent, ut dimisso in Magnificentiæ Tuæ et Astronomiæ
                    gratiam, inque meum ipsius, si Deus ita vellet, maius incrementum, altero mei
                    iuvandi modo, retento vero alterius arbitrio pro <placeName ref="Würtemberg">Wirtembergico</placeName> <placeName ref="BOHEMIA">Bohemicum</placeName> iter
                    arriperem. Bona vero et <persName ref="Müller, Barbara ">uxorem</persName> cum privigna visum est in omnem eventum <placeName ref="Linz">Lincij</placeName>
                    relinquere, ubi essent in itinere versus <placeName ref="Würtemberg">Wirtembergiam</placeName>.</p>
                <p rend="indent">Mutavi propositum de <persName ref="Müller, Barbara ">uxore</persName> et privigna (bona enim, sicut dixi,
                    <placeName ref="Linz">Lincij</placeName> reliqui) hoc metu, qui iam in me exit, ne quis ex nobis ægrotaret,
                    reliquis absentibus, inter peregrinos. Itaque <placeName ref="Praha"
                        >Pragam</placeName> veni magno sumptu. Sexaginta expendi in vecturam
                    personarum, viginti in viaticum, quadraginta amplius in duo vasa, repleta bonis
                    mobilibus sive suppellectili, <pb ed="TBOO" n="VIII.385"/>idque tantummodo
                    <placeName ref="Linz">Lincium</placeName> usque. Taceo quanto iam in ære sim hospitis mei. Restant mihi impensæ
                    non plures, quam quibus ad moram quatuor hebdomadum, et deinde ad iter aliud
                    (breve tamen) indigeo. Intra has quatuor hebdomadas expectabo eventum <pb ed="A"
                        n="165r"/>nostri negocij. At nihilominus, dummodo per valetudinem liceat, in
                    omnem eventum mihi apud Legatos Principum de commoda conditione legitime
                    circumspiciam, sic tamen, ut si quid interea Magnificentia Tua effecerit, id
                    ratum, cætera irrita sint. Ubi hoc tempus transierit, atque Magnificentia Tua
                    postulaverit a me, ut diutius maneam, id non aliter mihi possibile est, nisi aut
                    viaticum mihi a Magnificentia Tua pro vectura et victu restituatur 150 fl., ut duo
                    vasa mea huc advehuntur, ne quæ convasata sunt, situ pereant, aut Magnificentia
                    Tua prædem se præstet pro me apud illos, a quibus necessaria mihi ad victum
                    coëmenda sunt. Quorum illud si præstetur, ad semestre usque, DEO vitam
                    prorogante, expectare potero: sin hoc autem, tantisper durare potest mora mea,
                    dum id Magnificentiæ Tuæ et Creditoribus allubescat. Interea Astronomia et
                    labores Magnificentiæ Tuæ tantæ mihi curæ erunt, quantam feret valetudo mea.
                    Quin etiam si negocium ex animi sententia apud <persName ref="Rudolf 2."
                        >Cæsaream Maiestatem</persName> conficias, viaticumque, uti spem fecisti,
                    impetres, ab eo summam eam, quæ interea mihi a Magnificentia Tua commodata
                    fuerit, demptam Magnificentiæ Tuæ restituam. Quin etiam id intra has 4 septimanas
                    operam dabo, ut aliquis alius mihi id salarium, quod <placeName ref="Graz">Grätij</placeName> habui, in hoc
                    biennium pendat, pro quo obligatus illi sim, exacto tempore in eius servitium
                    transire. Habet igitur Magnificentia Tua summam consiliorum meorum: quæ ut mihi
                    inopi et deserto et exuli non in peiorem partem interpretetur, obnixe rogo.
                    Vale. 17. Oct.</p>
                <lb/>
                <p rend="rightMargin">Magnificentiæ et Nobilitatis<lb/>Tuæ Officiosissimus<lb/>M.
                    <persName ref="Kepler">IO. KEPLER</persName>.</p>
            </div>
        </body>
    </text>
</TEI>
