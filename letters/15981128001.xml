<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Bologna</settlement>
                                <repository>Archivio Malvezzi de' Medici</repository>
                                <collection>empty</collection>
                                <idno>empty</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 120-125</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Dresden</placeName>
                    <date when="1598-11-28"/>
                </correspAction>
                <correspAction type="received">
                    <persName>Giovanni Antonio Magini</persName>
                    <placeName>empty</placeName>
                </correspAction>
            </correspDesc>
            <creation><date>1598. 28. november</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-12-03" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.120"/><pb ed="A" n="2v"/>CLARISSIMO ET EXCELLENTISSIMO
                    VIRO, DOMINO <persName ref="Magini">IOHANNI ANTONIO MAGINO</persName>
                    MATHEMATUM IN CELEBRI BONONIENSEM GYMNASIO PROFESSORI EXIMIO ET AMICO SUO
                    INPRIMIS DILECTO.</opener>
                <p><pb ed="A" n="1r"/>Clarissime et Excellentissime Vir. </p>
                <p rend="indent">CUM plures iam elapsi sint anni, atque uti existimo ad minimum
                    quinque, ex quo quidam inter meos domesticos studiosos eruditum tuum librum quem
                    Tabulam Tetragonicam vocas, mihique dedicasti, <placeName ref="København">Hafnia</placeName> e nundinis
                    <placeName ref="Frankfurt am Main">Francofurtensibus</placeName> istuc per bibliopolam nostratem allatum, <placeName ref="Uraniborg">Uraniburgum</placeName> secum
                    attulerit, idque uno vel altero anno postquam a te evulgatus esset (neque enim
                    ullum a teipso accepi exemplar, sive nullum miseris, sive quod præ nimia viarum
                    intercapedine interciderit) ego vero postquam illud exemplum, quod <persName ref="Tengnagel">studiosus meus</persName>
                    asportavit, inspexissem et diligentius perlustrassem, mihi admodum placuit, utut
                    nonnulla in eo sint, in quibus tibiipsi forte non <pb ed="TBOO" n="VIII.121"
                    />satis pro hac prima conceptione satisfeceris, nec in magna numerorum copia
                    processus sit sufficienter expeditus, præterquam quod id de quo eius usum pro me
                    præcipue infers, circa æquationum nimirum angulos in Planetis facilius, quam per
                    Tangentium et Secantium Tabulas inde colligendos, mihi qua ratione id fieri
                    posset, necdum perspectum, siquidem angulos illos per solas numerorum
                    προσθαφαιρέσεις, nempe additionem et subtractionem absque omni multiplicatione
                    aut divisione minimo negocio investigare liceat; quam πραγματείαν non saltem in
                    omni genere triangulorum sphæricorum, sed et planorum magno Astromnomici
                    calculi compendio locum mereri nobis constat; laude nihilominus dignissimum
                    censui et etiamnum censeo hunc tuum laborem in componenda illa tabula cum suo
                    usu, qui sane late patet et multiplex esse potest. Quod autem non antea tibi de
                    his rescripserim, factum est, quod diu a teipso expectarem exemplar aliquod mihi
                    destinatum, quod alicubi in itinere hærere putavi, ut rescribendo gratus
                    vicissim esse possem, partim quod certum et fidelem internuncium non repererim,
                    qui tibi tuto quippiam a me perferret.</p>
                <p rend="indent">Quæ vero et tuo et aliorum nomine in epistola illic præfixa rogas,
                    videlicet ut Astronomiæ instaurationem, quam diu multumque molior, mature
                    absolvam et publici iuris faciam, id equidem ut secundum tua et multorum vota
                    præstarem, nihil magis ipsemet in votis habui: sed obstiterunt hactenus quædam,
                    partim proprie ad artem redintegrandam stabiliendamque facientia, partim ex
                    huius inferioris et terrestris mundi tumultuaria scena prodeuntia, et politicis
                    fatis obnoxia.</p>
                <p rend="indent">Prius illud tarditas circuituum superiorum Planetarum, præsertim &#x2644;<hi rend="sup">i</hi>
                    causatur, quo minus sufficientes acronychias observationes per totum circuli
                    ambitum citius adipisci concederetur; neque enim tres sufficiunt ad eorum Apogæa
                    et Eccentricitates explicandas, uti imitatione <persName ref="Ptolemaios"
                        >PTOLEMÆI</persName> et <persName ref="Copernicus">COPERNICI</persName>
                    hactenus frustra creditum est, inæqualitate adhuc alia, quam eorum ferunt
                    hypotheses, coincidente, et Eccentricitate illa, quæ Æquanti tribuitur, non
                    retinente eandem ad alteram proportionem, quam illi assumunt et pro cognito
                    præsupponunt potius quam demonstrant; aliter enim ea se habet et in singulis
                    variat. Taceo nunc, quantum difficultatis ingerant, quantumque temporis
                    requirant reliqui duo inferiores Planetæ, inprimis vero vagabundus et varijs
                    ambagibus implicitus &#x263F;, rarissimeque apparens, cum alias circa horizontem, ubi
                    hi duo observandi ut plurimum veniunt, pauca admodum concedatur aëris satis pura
                    serenitas, ob vapores istic obvolantes, decliviore etiam Sphæra aliquid
                    obstaculi suggerente. Quin et &#x263E;, utut singulis mensibus recurrat, non parum
                    suis anfractuosis et pluribus, quam hactenus creditum est, inæqualitatibus
                    obnoxia nos torsit, donec non ex tribus solummodo Eclipsibus haud
                    sufficientibus, uti antecesso<pb ed="TBOO" n="VIII.122"/>res, eius motiones
                    scrutaremur, sed sexies ternis aut pluribus eosdem eruere, ut alia prætereantur,
                    necesse habuerimus.</p>
                <p rend="indent">Alterum obstaculum, quod politicum dixi, quodque per se ingratum,
                    meam intentionem studiumque in hac arte redintegranda alias indefessum
                    multifariam exagitavit turbavitque inde a defuncto laudatissimæ memoriæ Rege
                    Danorum <persName ref="Frederik 2.">FRIDERICO</persName> Domino et fautore meo
                    clementissimo, qui me meaque studia, quoad vixit, clementer et benigne iuvit et
                    promovit: in interregno octennali frigidius ijs, quæ requirebantur, prospectis,
                    donec tandem creato hoc novo <persName ref="Christian 4.">Rege</persName> adolescente, qui, sive ob ætatem iuniorem,
                    sive dissuadentibus, aut minus adhortantibus dynastis, utut alias heroico sit
                    animo et ingenio acri præditus, ac iudicio pro hac ætate plus quam credi posset
                    valens, huius sublimis scientiæ in suo regno promotioni attendere non duxit
                    operæpretium, sed per Cancellarium literis a me, quod subsecuturum esset,
                    discrete præmonitum, mihi responderi permiserit, sibi non esse integrum in
                    Astronomici exercitij Instrumentorumque eo pertinentium sustentationem quippiam
                    impendere, subtractis etiam successive, statim ac coronatus est, sumptibus ab
                    optimo Parente et Regni consiliarijs mihi concessis et eo deputatis, non
                    curantibus ijs qui <persName ref="Christian 4.">Regi</persName> sunt ab intimis, Senatus Consultum mox ab obitu
                        <persName ref="Frederik 2.">FRIDERICI</persName> Regis mihi in membrana
                    impertitum, et a Primario eorum qui nunc Curiæ Magister est, suapte manu
                    subscriptum et sigillo munitum, sic quod alias <pb ed="A" n="1v"/>insolitum 
                    est, exauthorari fecit. Unde factum est, supervenientibus etiam alijs
                    molestationibus, ut priusquam Astronomiæ, cuius tam diu tamque impense
                    reædisicationem in Patria molitus sum, ruinam ibidem indecoram hisce oculis
                    spectarem, multo potius maluerim ipsam Patriam cum omnibus in ea consanguineis
                    et amicis derelinquere atque in <placeName ref="Germany">Germaniam</placeName> me cum Coniuge et liberis totaque mea
                    familia, assumpto mecum ingenti illo apparatu Astronomico, concedere, quod ante
                    sesquialterum annum, si forte adhuc inscius es, præsenti et forti animo a me
                    factum est. Substiti tamen interea cum meis iuxta fines <placeName ref="Denmark">Daniæ</placeName> et <placeName ref="Germany">Germaniæ</placeName> in
                    arce quadam Ranzoviana prope Hamburgum sita, quo nostratibus rem rectius
                    dispicienda Patriæ, cui multum debemus, adhuc studens, satis temporis
                    relinquerem, atque eo forem excusabilior, si alio me prorsus converterem. Verum
                    cum id nihilominus incassum fieret, et Augustissimus Romanorum Imperator
                        <persName ref="Rudolf 2.">RUDOLPHUS</persName> resciscens me e <placeName ref="Denmark">Dania</placeName>
                    emigrasse atque ad <placeName ref="Holstein">Holsatiæ</placeName> australiorem oram habitare, me pro ea qua est erga
                    Mathematicas artes, quas ipsemet etiam laudabiliter exercet, Clementissimo
                    favore præditus, ad se in <placeName ref="Bohemia">Bohemiam</placeName> evocari mandavit, spe facta quod non frustra
                    venturus essem. Sum itaque iam nunc in itinere, et hic Dresdæ aliquantisper
                    cunctor, donec missis in aulam <persName ref="Rudolf 2.">Cæsaris</persName> literis edocear, ubi et quando eius
                    Maiestas <pb ed="TBOO" n="VIII.123"/>adeunda sit, hoc præsertim tempore, cum ob
                    luem epidemicam passim istic grassantem turbata sint omnia, et <persName ref="Rudolf 2.">Cæsar</persName> <placeName ref="Praha">Praga</placeName> in
                    alium salubriorem locum, ubi solitarie agit, discesserit. Responsum est <persName ref="Rudolf 2.">Cæsarem</persName>
                    accessum meum libenter intellexisse; sed cum ipsemet in <placeName ref="Bohemia">Bohemia</placeName> vix locum
                    inveniat, ubi a periculo contagij increbrescentis tutus sit, suadere et cupere,
                    ut aliquamdiu hîc aut alibi in vicinia me contineam, donec remiserint istic
                    morbi populariter grassantes; interea velle se de commoda et opportuna sede
                    cogitare atque prospicere, ubi me meaque collocet. Huic clementissimo <persName ref="Rudolf 2.">Cæsaris</persName>
                    responso, uti par est, acquiescens, constitui, volente supremo Numine, in
                    vicinam aliquam <placeName ref="Sachsen">superioris Saxoniæ</placeName> vel <placeName ref="Meissen">Misniæ</placeName> Academiam hisce diebus me
                    conferre, ut aliqua in Progymnasmatis meis alijsque operibus typographico labore
                    necdum plane ob eas, quæ mihi in Patria evenerunt, conturbationes absoluta, ibi
                    compleri procurem, donec pacatiore et saniore in <placeName ref="Bohemia">Bohemia</placeName> restituta degendi
                    commoditate a <persName ref="Rusolf 2.">Cæsare</persName> eo accedere iubear. Quod tibi indicandum duxi, optime
                        <persName ref="Magini">MAGINE</persName>, ut de statu mearum rerum conscius
                    esses, utque simul ex iam commemoratis aliquatenus intelligeres, quæ et quanta
                    Astronomiæ, quam intendo, instaurationem remorata sint. Plura et particulariora
                    exhibitor harum <persName ref="Tengnagel">FRANCISCUS TIGNAGLIUS</persName>
                    nomine tibi seorsim aperiet. Est ille adolescens genere nobilis, natione
                    Germanus, qui mihi usque in tertium annum fuit domesticus, meæque e <placeName ref="Denmark">Dania</placeName>
                    migrationis comes, estque artibus liberalibus egregie imbutus, et Mathematicis
                    etiam, interea dum mecum fuit, operam non contemnendam navavit, observationibus
                    simul assuefactus et numerorum tractationi, alias per se apprime ingeniosus et
                    disciplinis quibusvis capessendis idoneus, moribus insuper integris et virtute
                    præditus, ideoque ob tam præclaras animi dotes mihi semper carissimus fuit, et
                    filij loco habitus. Hunc igitur de meliori, uti dicunt, nota tibi commendatum
                    habeas, te etiam atque etiam rogo, quicquid in illum contuleris officij et
                    beneficii, eum insuper apud Illustres et præstantes istic viros commendatione
                    tua promovendo, id totum non tam ipsi quam mihi te præstitisse scias,
                    inveniesque me ad compensandum perpetuo pro virili quam paratissimum. Tradidi
                    illi librum quendam tibi ex me donandum, qui duos in se commodioris vectionis
                    causa complectitur: prior Mechanicam Astronomiæ artem, prout a nobis in usu
                    hactenus fuit, exhibet: posterior stellas fixas millenas accuratissime
                    restitutas labore diutino atque ingenti, impendioque haud mediocri. Hoc habe
                    librarium vicissim munus pro libro mihi prius inscripto, donec plura ex meis quæ
                    desideras chalcographico labore penitus absoluta fuerint. Sunt illi quædam
                    etiam alia ad manus, quatenus in hac mea peregrinatione in promptu erant, quæ
                    simul monstrabit, et de pluribus me meaque studia concernentibus te edocebit.
                    Spero me ubi <pb ed="TBOO" n="VIII.124"/> commodius et durabilius ocium in
                    <placeName ref="Germany">Germania</placeName> adeptus fuero, tuis et aliorum votis in Astronomiæ illustratione et
                    locupletatione consumanda uberius satisfacturum.</p>
                <p rend="indent"><pb ed="A" n="2r"/>Inserui priori libro circa calcem epistolas
                    tuas ad me datas, cum spacium pro ijs et Curtianis vacaret, idque certis de
                    causis, præsertim ut alios ad hæc studia amanda excolendaque excitarem: et licet
                    te inconsulto hoc fecerim, tamen haud ingratum fore confido, siquidem tibi, ut
                    existimo, id non sit inhonorificum. Observationes quas polliceris in altera
                    Epistola, si quas interea peregistis, obtinere averem. Sin vero id hactenus
                    neglectum est, ut in posterum sedulo resarciatur et præstetur, rogo; cedet id in
                    artis nostræ, veluti spero, emolumentum, eritque et tibi et alijs, qui hoc
                    factitarint, laudabile. Instrumenta si conficere libuerit, liber is formam et
                    rationem luculenter suppeditabit.</p>
                <p rend="indent">Plura nunc non addo, forsan in iam exaratis epistolæ metas excessi,
                    quod tamen libenter amicitiæ nostræ et studiorum communium causa admisi, locis
                    etiam quibus disiungimur crebras interlocutiones non admittentibus, ideoque, ubi
                    fieri potest, non abbreviandis. Sique plura hîc forte omissa scire desideras,
                    is, quem tibi nunc enixe commendavi adolescens, cum rerum mearum haud sit
                    ignarus, plura expediet, atque votis tuis hac in parte, uti mihi polliceor,
                    satisfaciet. Eum itaque iterum atque iterum tibi acceptum habe, et ad meliora
                    quæque, quantum in te est, istic iuva et promove, quo aliquando, favente Numine,
                    ad me reversus, tuam in se benevolentiam merito prædicare possit, idque erit
                    mihi longe gratissimum. Vale.</p>
                <p rend="indent">Dabantur <placeName ref="Dresden">Dresdæ</placeName> Misniæ, ubi est aula Electorum Saxoniæ, Novembris
                    28 stilo veteri. Anno etc. 1598.</p>
                <lb/>
                <p>Si tres Eclipses huius anni istic a te vel quopiam alio observatæ sunt, fac me
                    eius denotationis participem pro meridianorum differentia hinc elicienda. Meis
                    instrumentis sic designatæ sunt, ut momenta observata et ad medium earundem
                    reducta, ita se habuerint.</p>
                <table>
                    <row>
                        <cell>A.&#176; 1598. Feb. d. 20.</cell>
                        <cell>Eclipsis &#x263E;<hi rend="sup">æ</hi> medium 17<hi rend="sup">h</hi> 58' P. M. Vandesburgi prope Hamburgum, defecerunt
                            11 digiti de &#x263E;.</cell>
                    </row>
                    <row>
                        <cell>Martij d. 6.</cell>
                        <cell>Eclipsis &#x2609;<hi rend="sup">is</hi> medium 11<hi rend="sup">h</hi>  5' A. Μ. N. Uraniburgi in Dania. Magnitudo
                            Eclipsationis ibidem apparuit a parte superiori intra 9 et 10
                            digitos.</cell>
                    </row>
                    <row>
                        <cell>Augusti d. 16.</cell>
                        <cell>Eclipsis &#x263E;<hi rend="sup">æ</hi> medium 7<hi rend="sup">h</hi> 42' P. M. Vandesburgi.</cell>
                    </row>
                </table>
                <p>Hæc omnia tempora recte consentiunt cum nostra restitutione. Quantum vero a
                    calculo tam <persName ref="Alfornso 10.">Alphonsino</persName> quam <persName ref="Copernicus">Coperniceo</persName> discrepent, tute <pb ed="TBOO"
                        n="VIII.125"/>vide. Longitudinem <placeName ref="Wandsburg">Vandesburgi</placeName> præsuppono 33&#176; 35'. <placeName ref="Uraniborg">Uraniburgi</placeName>
                    36&#176; 45' atque eandem proxime <placeName ref="Venezia">Venetiarum</placeName>.</p>
                <p rend="indent">Referet etiam idem adolescens quædam ad te meo nomine secreto, in
                    quibus si mihi tu operam tuam præstiteris, aut per alium istic hominem idoneum,
                    rem longe acceptissimam præstiteris, et ubi de tua voluntate mihi per eundem
                    innotuerit, pluribus instruam, quomodo res peragenda erit, et formam præscribam.
                    Habeo certas causas cur potius in <placeName ref="Italy">Italia</placeName> quam <placeName ref="Germany">Germania</placeName> id fieri averem. Multum
                    mea interest, ut hoc perficiatur, quod et levi negocio exequi licebit; impensas
                    lubens solvam inveniarque vicissim gratus. Habet exhibitor harum quædam secum
                    eius negocij documenta, quæ tibi clam monstrare et exponere poterit. </p><lb/>
                <p rend="rightMargin">Tuæ Excellentiæ<lb/>Studiosissimus<lb/>TYCHO BRAHE,<lb/>manu
                    propria scripsi.</p>
            </div>
        </body>
    </text>
</TEI>
