<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Basel</settlement>
                                <repository>Universitätsbibliothek Basel</repository>
                                <collection>empty</collection>
                                <idno>cod. Basileensi G I 23</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. </bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Benatky</placeName>
                    <date when="1600-01-17"/>
                    <note>n.s.</note>
                </correspAction>
                <correspAction type="received">
                    <persName key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date>1600, 17. januar n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-06" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.238"/>TYVCHO BRAHE AD <persName ref="Bachazek"
                        >MARTINUM BOCHAZIUM</persName>.</opener>
                <p><pb ed="A" n="17r"/>S.</p>
                <p>EXCELLENTISSIME et eruditissime Domine M. <persName
                        ref="Bachazek">MARTINE BOCHAZI</persName>, amice honorande, ex literis tuis
                    ultimo ad me datis non obscure percepi tuum in me studium et singularem
                    benevolentiam, cum quod M. NICOLAUM,<!-- hvem? --> Conterraneum meum, tam
                    humaniter nuper exceperis, atque negocia a <persName ref="Bille, Claus">CLAUDIO
                        BILLEO</persName> consobrino in Gallijs meo nomine expedienda tuo quoque
                    consilio promovere volueris, tum etiam quod exemplaria aliquot Carminum tibi
                    concreditorum mihi ad mundum describi procures, in quibus recte coniectatus es,
                    quod Epigramma quoddam TUTO pro TYCHO perperam haberet. Debet enim illud, uti
                    apposite restituisti, sic ultimo claudi:<lg>
                        <l>Ære <persName ref="rudolf_2_1552">RUDOLPHE</persName> tuo, TYCHO labore
                            tuo.</l>
                    </lg>Et si quæ alia eiuscemodi invenisti sphalmata scriptoris, bene feceris, si
                    emendaveris. Quoniam vero beneficium unum alterum alliciat, et videam te
                    nostratibus favere, præsertim si mea commendatione fulti te accesserint, non
                    potui prætermittere, quin iuvenem Danum, qui ante triduum cum <persName
                        ref="brahe_tyge_1581">filio meo natu maiore</persName> (quem in
                        <placeName ref="Denmark">Daniam</placeName> pro auferendis isthic residuis
                    instrumentis, et <placeName ref="Lübeck">Lubecam</placeName> primum, deinde
                        <placeName ref="Hamburg">Hamburgum</placeName>, quod <pb ed="A" n="17v"/>et
                    factum est, tranvehendis miseram) huc <placeName ref="Wittenberg"
                        >Witebergâ</placeName>, ubi aliquandiu studuerat, comitatus est, [literis]
                    hisce [ad] te pro[mo]verem, siquidem is se tibi insinuari exoptârit meque hoc
                    nomine rogârit; intellexerat enim inter nos familiaritatem non vulgarem esse,
                    meque tibi, uti par est, plurimum tribuere, quare non potui non ipsius
                    desiderijs annuere. Ut vero paucis cognoscas, quis et qualis is sit, sic habe.
                    Oriundus est ex ea parte <placeName ref="Denmark">Daniæ</placeName>, quam
                    Cimbricam alij vocant Chersonesum, nostrates <placeName ref="Jylland"
                        >Iutiam</placeName> dicunt, in civitate isthic primaria <placeName
                        ref="Ribe">Ripensi</placeName>, quæ cathedralem habet ecclesiam et capitulum
                    Canonicorum celebre atque opimum, ubi etiam parens illius, honesta alias familia
                    natus, præcipuum gerit officium et Superintendentem agit, loco veterum
                    Episcoporum, vir apprime eruditus et antiqua consuetudine mihi notus, qui M.
                        <persName ref="Hegelund">PETRUS HEGELUNDUS</persName> appellatur. Filius
                    autem hic, <persName ref="Hegelund, Jens">IOHANNES</persName> nomine, aliquamdiu
                    in Academia <placeName ref="København">Haffniensi</placeName> diligentem literis
                    operam navavit, posteaque <placeName ref="Wittenberg">Witebergæ</placeName>
                    studia liberalia non minori sedulitate continuavit, atque in ijs pro sua ætate
                    egregium et laudabilem fecit profectum, estque insuper honestis et compositis
                    moribus præditus, ut spes non dubia sit, eum ad præclaram aliquam frugem <pb
                        ed="TBOO" n="VIII.239"/>Dei beneficio perventurum. Quocirca, mi optime
                        <persName ref="Bachazek">BOCHAZI</persName>, ut tibi hunc iuvenem Danum
                        <pb ed="A" n="18r"/>de meliori (uti aiunt) nota commendatum habeas, utque
                    eius conatus iuves, ipsumque ad optima quæque tuo consilio promoveas, te etiam
                    atque etiam rogatum habeo. Feceris sic mihi rem apprime gratam et pluribus
                    nominibus me, tui alias amantissimum, devinxeris. Cuperet is aliquantisper
                        <placeName ref="Praha">Pragæ</placeName> subsistere, ut inchoatam studiorum
                    suorum telam in vestro Collegio pertexere queat, atque mores isthic hominum
                    addiscere, sicque successive sibi viam sternere et commoditatem parare ulterius
                    peregrinandi et forte <placeName ref="Italy">Italiam</placeName> perlustrandi. Da
                    itaque operam, amantissime Domine <persName ref="Bachazek">BOCHAZI</persName>,
                    ut isthic apud vos oportune, et si locus commodus esset, in vestro Collegio, ibi
                    potius degat, ut non nimium de sua pecunia, quâ ad ulterius peregrinandum opus
                    habet, illi consumendum sit, sed frugaliter, ita tamen, ut necessaria non
                    desint, vivere ac studijs humanioribus simul vacare possit. Qua de re ille
                    ipsemet suam plenius tibi expositurus sententiam, atque ego, ubi vobis, favente
                    Numine, adfuero, quod statim atque <persName ref="rudolf_2_1552">Cæsarea
                        Maiestas</persName>
                    <placeName ref="Praha">Pragam</placeName> redierit, futurum spero, ulterius
                    tecum tam de his quam alijs collocuturus sum. Interim effice, ut hanc nostram
                    intercessionem apud te pondus habuisse, qua etiam de re nihil addubito,
                    resciscam, et Exemplaria Carminum, quotquot transscripta habes, mitte, meque tui
                    studiosissimum redamare perge. Vale. Dabantur properanter ex arce Venetiensi 17
                    Ian. A. 1600. </p>
                <lb/>
                <p rend="center"><pb ed="A" n="19r"/>POSTSCRIPTA.</p>
                <p>ADVENIT cum filio inde a littore Balthico quidam alius e conterraneis nostris
                    M. <persName ref="longomontanus_christen_sorensen_1562">CHRISTIERNUS LONGOMONTANUS</persName> nomine, a
                    me huc vocatus: siquidem is iam antea, dum in <placeName ref="Denmark"
                        >Daniâ</placeName> morarer, mihi in <placeName ref="Hven">Insulâ nostrâ Uraniburgicâ</placeName> per octennium
                    fuerat domesticus, et in Exercitijs Astronomicis operam diligentem nobis
                    præstiterat. Turbatis autem isthic Uraniæ sacris, quorundam inscitiâ et
                    malevolentiâ, ille, ruinas tantas me spectare nolente, sed inde cum totâ familiâ
                    in <placeName ref="Germany">Germaniam</placeName> me recipiente, pariter abijt,
                    et cum bonâ nostrâ veniâ primum in <placeName ref="Preussen">Prussiam</placeName> navigavit. Postea perlustratâ
                    <placeName ref="Poland">Poloniâ</placeName> per <placeName ref="Schlesien">Silesiam</placeName> et reliquam Meridionaliorem <placeName ref="Germany"
                        >Germaniæ</placeName> partem <placeName ref="Rostock">Rostochium</placeName> venit; ubi cum percepisset, me in
                        <persName ref="Wandsburg">Arce Ranzovianâ</persName> prope <placeName
                        ref="Hamburg">Hamburgum</placeName> aliquantisper consedisse, me ultro
                    accessit, et aliquanto tempore isthic mecum moratus, cum interea a <persName
                        ref="rudolf_2_1552">Cæs<hi rend="sup">â</hi> Ma<hi rend="sup">te</hi></persName>
                    <placeName ref="Praha">Pragam</placeName> evocarer, atque paulo post iter in
                    has oras susciperem, is me <placeName ref="Magdeburg">Magdæburgum</placeName>
                    comitatus est. Cumque Gynæceum meum, quod eousque tunc mecum habueram,
                    <placeName ref="Wandsburg">Wandesburgum</placeName> remitterem, donec ego <placeName ref="Praha">Pragam</placeName>
                    excurrendo (quod tamen tunc lues populariter in <placeName ref="Bohemia"
                        >Bohemiâ</placeName> grassans impedijt) <persName ref="rudolf_2_1552">Cæs<hi
                            rend="sup">æ</hi> Ma<hi rend="sup">tis</hi></persName>
                    <pb ed="TBOO" n="VIII.240"/>Clementissimam voluntatem perciperem, eum Gynæceo
                    adiunxi, ut illud tutius reduceret, <pb ed="A" n="19v"/>cum ipsius diu mihi
                    perspecta esset fides et erga me studium. Ubi vero is hoc recte executus
                    esset, in <placeName ref="Jylland">Cimbriam</placeName> Patriam suam nonnihil exspatiatus est, posteaque <placeName ref="Rostock">Rostochium</placeName>
                    reversus, ibi eventum rerum mearum in <placeName ref="Bohemia"
                        >Bohemiâ</placeName> præstolatus est. Nunc vero cum filio, accersitus (uti
                    dixi) denuo apud me comparuit. Et licet eius in studijs Astronomicis operâ hîc
                        <placeName ref="Benatky">Benachiæ</placeName> ulterius uti constitueram,
                    tamen cum necdum omnia hîc rite disposita habeam, et alias numerosa mihi sit
                    familia, expectemque indies Mathematicum<!-- hvem? --> quendam <persName ref="joachim_friedrich_1546">Electoris Brandeburgensis</persName> cum
                    suâ coniuge, pro quo <persName ref="rudolf_2_1552">Cæsar</persName> scripsit, ut
                    domus hæc mihi deputata vix plures commode capiat, ipse etiam prædictus M.
                        <persName ref="longomontanus_christen_sorensen_1562">CHRISTIERNUS</persName>
                    <placeName ref="Praha">Pragæ</placeName> degere, atque isthic, quæ in
                    Astronomicis illi facienda significâro, sedulo exequi non aversetur: placuit
                    itaque mihi et hæc ratio, ut meis sumptibus ibi, donec illi aliter prospexero,
                    vivat, et pro me, quæ in hoc genere studiorum continuanda præfinivero, elaboret.
                    Quocirca rursus ad tuum unâ cum consilio auxilium rem hanc defero, omniaque tuæ
                    prudentiæ et fidei committo, ipsumque, qui mihi semper charus et acceptus fuit,
                    tibi quam diligentissime commendo, rogans te per amicitiam nostram, velis de
                    commoditate aliquâ oportunâ, tam quoad habitationem quam victum, ipsi
                    prospicere, sive id in collegio vestro, sive alibi in propinquo competenter
                    fieri queat, meque per eundem intra unum vel alterum diem cum curru meo huc
                    revertentem de singulis commonefacere. Præstiteris sic rem inprimis gratam, et
                    quovis officio, quantum per me licet, vicissim compensandam. Vale. Datum ut
                    prius.</p>
            </div>
        </body>
    </text>
</TEI>
