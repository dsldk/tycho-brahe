<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10702</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 340-344</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Prague</placeName>
                    <date when="1600-08-28"/>
                    <note>n.s.</note>
                </correspAction>
                <correspAction type="received">
                    <persName>Johannes Kepler</persName>
                    <placeName>empty</placeName>
                </correspAction>
            </correspDesc>
            <creation><date>1600, 28. august n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-28" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.340"/><pb ed="A" n="161v"/>ERUDITISSIMO ET
                    PRÆSTANTISSIMO VIRO, DOMINO <persName ref="Kepler">IOHANNI KEPLERO</persName>,
                    ORDINUM PROVINCIALIUM <placeName ref="Steiermark">STYRIÆ</placeName> MATHEMATICO
                    EXIMIO, NUNC <placeName ref="Graz">GRATZIÆ</placeName> DECENTI: AMICO SUO
                    INPRIMIS DILECTO.<lb/><foreign xml:lang="de"><hi rend="it"
                    >GRÂITZ</hi></foreign>.</opener>

                <p><pb ed="A" n="160r"/>QUOD prioribus tuis ante duos Menses ad me datis, Eru
                    ditissime et dilectissime Magister <persName ref="Kepler">KEPLERE</persName>,
                    nihil antea responderim, nulla tui, nulla negotij, de quo inter nos actum,
                    oblivione, sed potius, ut temporis oportunitati, quæ in hac Aula non semper
                    suppetit, me accommodarem, atque eo promptius atque felicius omnia exequerer,
                    factum esse credas. Vix enim aliqua interea commoditas intermissa, sed et ultro
                    aliquoties captata. Quod ut rectius percipias, quæ interea acta sunt, brevibus
                    narrabo. Paulo postquam <persName ref="Rudolf 2.">Cæsarea Maiestas</persName>,
                        <placeName ref="Plzeň">Pilsena</placeName> relicta, huc <placeName
                        ref="Praha">Pragam</placeName> in arcem solitæ residentiæ reversa esset, me
                        <placeName ref="Benatky">Benatica</placeName> ad se evocavit, ante
                    hebdomadas plus minus septem. Pauculis autem diebus postquam hîc comparuissem,
                    ad audientiam clementissime vocatus, in conclavi suo de varijs mecum loqui ultra
                    sesquialteram horam dignabatur, et postea eodem die etiam per dimidiam circiter.
                    In primo vero accessu, postquam <persName ref="Rudolf 2.">ipsius
                        Maiestas</persName> ea, quæ ex me scire averet, proposuisset, iussit, ut, si
                    quæ forent, quæ in rebus meis non ita succederent, prout ab initio mandârat, et
                    si quæ præterea desiderarem, libere exponerem. Ego submisse actis gratijs, me
                    talia in chartula aliqua denotaturum atque Domino <persName ref="Barwitz"
                        >BARVITIO</persName> traditurum respondi: quod et placuit, imo, ut hoc
                    facerem, mandavit. Cum autem viderem tam exoptatam cum <persName ref="Rudolf 2."
                        >ipsius Maiestate</persName> de rebus necessarijs loquendi mihi ultro
                    benignissime oblatam occasionem, de Te quoque, quæ in <pb ed="TBOO" n="VIII.341"
                    />animo habebam, proloqui non intermittendum duxi, sed arrepta aliqua ansa, ex
                    ea, quæ de instrumentis meis et siderum observationibus atque Astronomia
                    instauranda, incidebat mentio: me solum tanto oneri, licet plurima iam huc
                    conducentia in promptu habeam, non sufficere, sed collaboratoribus opus habere
                    aiebam, ut citius et plenius res tanta in <persName ref="Rudolf 2.">ipsius
                        Maiestatis</persName> atque Imperij honorem et commodum absolveretur.
                    Respondit <persName ref="Rudolf 2.">eius Maiestas</persName>, se ut votis meis
                    hac in parte satisfiat provisuram. Ibi cum inter alia adminicula huc facientia
                    de te quoque huc e <placeName ref="Steiermark">Styria</placeName> accersendo et
                    per unum atque alterum annum sustentando, tuo etiam discrete addito nomine
                    insinuassem, <persName ref="Rudolf 2.">ipsius Maiestas</persName> mox
                    benignissime annuit, atque ut inter cætera, quæ desiderarem, id quoque chartæ
                    mandatum Domino <persName ref="Barwitz">BARVITIO</persName> traderem, iussit,
                    nec ullam hac in re difficultatem movit. Locutus sum postea particularius cum
                    Illustri et Magnifico Domino <persName ref="Corraduc">CORRADUCIO</persName>, hac
                    ipsa de re, et conditiones tuas illi sigillatim aperui, atque hoc solum pro
                    tempore rogavi, ut literas a <persName ref="Rudolf 2.">Cæsarea
                        Maiestate</persName> impetrare vellet ad Principem tuum et Amplissimum
                    Ordinem Styriacum, quibus rogarentur, ut per biennium in gratiam <persName
                        ref="Rudolf 2.">Cæsareæ Maiestatis</persName> hîc mihi præsto adesse tibi
                    liceret, et nihilominus annuo isthic frui stipendio, quod per <persName
                        ref="Rudolf 2.">Cæsaris</persName> liberalitatem centum florenis annuatim
                    augeri exoptarem, siquidem omnia hîc cariora sunt, quam in <placeName
                        ref="Steiermark">Styria</placeName>. Is vero se lubentissime negotium hoc
                    prolaturum, atque ut exoptatum eventum sortiatur, curaturum benigne pollicitus
                    est. Id saltem suasit, ut denuo rem inter cætera, quæ requirerem, <persName
                        ref="Rudolf 2.">Cæsari</persName>, sive oretenus, sive per literas,
                    subiectissime proponerem, atque ut ad se eius executio devolveretur, impetrarem,
                    tunc suo auxilio et consilio nequaquam nobis defuturum. Interea dum ea, quæ
                        <persName ref="Rudolf 2.">ipsius Maiestati</persName> submisse proponere
                    constitui, animo volvo, et calamo concipio, iniunxit <persName ref="Rudolf 2."
                        >ipsius Maiestas</persName> mihi peculiare quid, pro se, quam primum fieri
                    possit, efficiendum. Eram adhuc in publico hospitio apud Insigne aurei <pb
                        ed="A" n="160v"/>Gryphei, ubi cum nulla tranquillitas eiuscemodi quid agendi
                    concederetur, conduxi aliam, non longe a Generoso Domino <persName
                        ref="Hoffmann">HOFFMANNO</persName>, habitationem minus irrequietam, in quam
                    vix migrâram, et res meas utcunque disposueram, cum denuo me in arcem accersit
                        <persName ref="Rudolf 2.">Cæsar</persName>, et quærit, an ea parata sint,
                    quæ a me fieri voluit. Ego vero per hospitij incommoditatem et migrationem in
                    alias ædes, me excusavi, et nacto iam meliori otio, omnia quam primum fieri
                    possit, intra duas vel tres hebdomadas effecturum promisi, cui etiam responso
                        <persName ref="Rudolf 2.">ipsius Maiestas</persName> clementissime
                    acquievit. Interim vero dum hoc, uti pollicitus sum, ago, quod sane non parum
                    requirit diligentiæ et laboris, non audeo ab <persName ref="Rudolf 2.">ipsius
                        Maiestate</persName> audientiam humillime petere, et de ijs, quæ in votis
                    habeo, etiam me ipsum non parum concernentia sollicitare, ne videar propria
                    potius curare quam ea, quæ <persName ref="Rudolf 2.">ipsius Maiestas</persName>
                    a <pb ed="TBOO" n="VIII.342"/>me requisivit, suadentibus etiam alijs, ut propria
                    interea differam, quo absolutis et exhibitis ijs, quæ <persName ref="Rudolf 2."
                        >ipsius Maiestas</persName> a me desiderat, eo facilius, captata sic
                    benevolentia, id quod exopto, assequar.</p>
                <p rend="indent">Atque hæc præcipua causa est, cur responsionem ad priores tuas
                    hactenus distulerim: nolui enim quippiam ad te scribere, antequam res omnis ex
                    voto peracta esset, et literæ, quibus huc honorifice vocareris, conscriptæ.
                    Interim vero ante paucos dies superveniunt alteræ tuæ, quæ licet prioribus non
                    dissimilia ab initio referant, tamen circa calcem catastrophen quandam
                    insperatam habent, qua priora consilia non saltem tua, sed et mea non parum
                    collabascunt. Intelligo enim inde Salarium Styriacum tibi, uti et alijs
                    quibusdam, renunciatum, et insuper exilium impositum, nisi decreto istic
                    promulgato parueris, ut ob id in <placeName ref="Würtemberg">Wirtenbergensem
                        Ducatum</placeName>, Patriam tuam, redire malis. At quia in hac rerum tuarum
                    conturbatione et prioris sententiæ frustratione, non habeo præsentius consilium,
                    quod ex re nata tibi dem, quam ut, postposita omni mora, te huc conferas, sive
                    solus, uti antea, sive etiam advecta simul coniuge, unâ cum supellectile et
                    rebus necessarijs, pro quibus omnibus facile, uti arbitror, viaticum invenies,
                    urgente præsertim sic necessitate instanti. Neque enim tibi deerunt tui
                    Mecænates et fautores; aut si opus fuerit, pecuniam, quæ ad iter requiritur,
                    alicubi interea mutuo sumes: ubi adveneris, tum præsentes rectius et tutius
                    inter nos agemus, et rationes inveniemus, quibus hisce difficultatibus subveniri
                    poterit, atque tibi et tuis rebus convenienter prospici, ne tibi opus sit tam
                    cito in Patriam tuam redire, aut alio declinare. Interim nullam occasionem
                    præterlabi sinam, quin te, non saltem intercedente autoritate Domini <persName
                        ref="Corraduc">CORRADUCIJ</persName> et Domini <persName ref="Barwitz"
                        >BARVITIJ</persName>, sed et apud Sacram <persName ref="Rudolf 2.">Cæsaream
                        Maiestatem</persName> propria mea intercessione ad optima quæque promoveam,
                    et rebus tuis fluctuantibus atque afflictis subveniam. Imo si cætera omnia, quod
                    tamen non spero, frustranea fuerint, ego ipsemet tibi non sum defuturus, sed in
                    ipso effectu ostensurus, ea quæ tibi me scripsisse memini, cum adhuc prope
                        <placeName ref="Hamburg">Hamburgum</placeName> hærerem, antequam nos invicem
                    de facie novissemus, apud me adhuc rata esse, et con<pb ed="A" n="161r"/>stanter
                    servari. Tu saltem nihil hæsita, sed confidenter, quantocius poteris, advola:
                    tum coram de omnibus, quæ requiruntur, expeditius agemus, et tutius quam per
                    literas: nec diffido, quin, ubi adveneris, viam iam præparatam invenies. Hæc
                    summa sit consilij, quod etiam is, qui te mihi commendavit, maxime probat.</p>
                <p rend="indent">Plura nunc non addo, neque enim ea, quæ in utrisque literis fuse
                    attigisti, cum ad negotij promotionem, sic stantibus rebus, minus conducant,
                    repetere volo: uti neque de Mathematicis, utrobique a te motis, quippiam addere,
                    cum ea sint alterius atque maioris otij. Eclipsis tamen Solaris, cuius in
                    ultimis tuis mentionem facis, et observationem <pb ed="TBOO" n="VIII.343"
                    />qualemcunque assignas, calculum, e tabulis nostris renovatis, communico, ut
                    tibi in conspectu sit, atque cum tua conceptione <app>
                        <lem wit="#TBOO">conferre queas</lem>
                        <rdg><note><q>conferri queas</q> A.: <q>conferri queat</q>
                            Hansch</note></rdg>
                    </app>. Quantitas deliquij hîc 5 digitos vix attigit, ut ob id apud Vos 6
                    excedere non potuerit: dimidium digitum istic plus de Sole tectum fuisse
                    concessero, ob minorem Lunæ parallaxin; sed vix amplius. Diligenter a nobis
                    antequam <placeName ref="Benatky">Benatica</placeName> discederemus, observata
                    est hæc Eclipsis: aderat adhuc M. <persName ref="Longomontanus"
                        >CHRISTIERNUS</persName>, qui postea a me libere et liberaliter dimissus in
                        <placeName ref="Denmark">Patriam</placeName> abijt. Dominus a <persName
                        ref="Tzernemel">TZERNEMEL</persName>, qui tibi fecit spem aliquam ante
                    quinquennium, hîc <placeName ref="Praha">Pragæ</placeName> est a <persName
                        ref="Rudolf 2.">Cæsare</persName> citatus, et forte aliquando hîc manebit,
                    uti sunt admodum ..... quod indicandum duxi, ne frustra alibi ab eo opem et
                    promotionem exspectes. Ego Bibliothecam meam et instrumenta, quæ <placeName
                        ref="Benatky">Benachiæ</placeName> habui, sic suadente Domino <persName
                        ref="Barwitz">BARVITIO</persName>, huc transtuli: quantum enim intelligo,
                    cupit <persName ref="Rudolf 2.">Cæsar</persName>, ut in propinquo habitem, et
                    iam de loco commodo, qui civitati conterminus est, deliberatur, qua de re, ubi
                    accesseris (neque enim abfuturum dubito) tibi, uti spero, non displicitura
                    cognosces. Vale. Dabantur <placeName ref="Praha">Pragæ</placeName>, die 28
                    Angusti 1600.</p>
                <lb/>
                <p rend="rightMargin">Tui amantissimus<lb/>TYCHO BRAHE,<lb/>m. pr. scripsi</p>
                <lb/>
                <p><pb ed="A" n="162r"/>POST SCRIPTA.</p>
                <p>FACIS in ultimis literis tuis mentionem <persName ref="Craig">Scoti istius
                        Capnuranici</persName>, quod in ipsum antapologiam, perlecto præsertim libro
                    nostro secundo de Cometa, mediteris: <app>
                        <lem>quare † te</lem>
                        <rdg><note><q>quo ipso</q> Hansch.</note></rdg>
                    </app> rem gratam et tuæ promissioni meæque expectationi analogam præstiteris.
                    Addixisti etiam, te, quæ in famoso isto scripto <persName ref="Ursus"
                        >Ursino</persName>, Mathematica inveniuntur, refutaturum, quatenus rite non
                    constant, quod etiam te effecturum confido. Imprimis autem averem, ut ea quæ
                    inventioni nostræ circa Hypothesin novam fucate et fraudulenter obijcit, eam
                    nimirum ex <persName ref="Copernicus">COPERNICO</persName> vel <persName
                        ref="Apollonios">APOLLONIO Pergæo</persName> desumptam adhuc dilucidius et
                    plenius quam antea a te refelli, atque ut eam mihi, uti par est, asserere, prout
                    probabilibus rationibus iam antea fecisti, non molestum duceres. Institui contra
                    illum actionem iuridicam, postquam huc <placeName ref="Praha">Pragam</placeName>
                    veni, intelligens mihi aliquando hîc commorandum, et periculum esse in mora,
                    siquidem graviter decumberet: et impetravi a <persName ref="Rudolf 2.">Cæsarea
                        Maiestate</persName> (utut quibusdam, quamdiu poterant, remoram
                    inijcientibus) ut Commissarij quatuor deputarentur, duo Barones et duo Doctores
                    iuris, qui sententiam hac de re pronunciarent. Siquidem is per emissarios meos
                    quæsitus, ea, quæ scripserat, retractare noluit, sed potius ad ius provocavit.
                    Verum accidit, ut eadem hora, qua citatio illi insinuanda fuit, extingueretur;
                    at nihilominus ius meum inchoatum prosecuturus sum, siquidem lis iam quasi
                    contestata erat, et actio non plane personalis, sed <pb ed="TBOO" n="VIII.344"
                    />etiam realis, ob librum famosum, qui perpetuo loco sui autoris loquitur, ut me
                    et meos a calumnijs, quibus scatet, legitime vindicem, et iam a <persName
                        ref="Rudolf 2.">Cæsare</persName> Illustrissimo Domino Archiepiscopo
                    commissum est, ut omnia exemplaria, quæ hîc reperiuntur, conquirat et igni tradi
                    faciat, atque Typographum puniat. Decretum etiam Dominus <persName
                        ref="Corraduc">CORRADUCIUS</persName> a <persName ref="Rudolf 2."
                        >Cæsare</persName> promulgandum pollicitus, ut per totum Imperium liber iste
                    annulletur, et tanquam famosus et scurrilis irritus reddatur. <pb ed="A"
                        n="162v"/>Ego vero postea totum hunc processum unâ cum Commissariorum
                    sententia et <persName ref="Rudolf 2.">Cæsareæ Maiestatis</persName> decreto in
                    publicum edere constitui, libello quodam peculiari, qui ad mediocrem excrescet
                    magnitudinem. Quod et ex consensu clementissimo <persName ref="Rudolf 2."
                        >Cæsaris</persName> et approbatione Domini <persName ref="Corraduc"
                        >CORRADUCIJ</persName> mihi iam perspecta, Deo volente, facturus sum. Atque
                    in altera eius parte ad ea, quæ Mathematica sunt, atque Hypotheses concernunt,
                    responsurus, quare tuas quoque de his conceptiones mature obtinere averem; aut
                    si quam citissime (uti spero) accesseris, poterit id differri in tuum adventum.
                    Vale. Datum ut supra in literis. T. B.</p>
                <lb/>
                <p rend="rightMargin">T. B.</p>

            </div>
        </body>
    </text>
</TEI>
