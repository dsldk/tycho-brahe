<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher xml:lang="da">Det Danske Sprog- og Litteraturselskab</publisher>
                <publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace>
                <pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.7</idno>
                                <msName>empty</msName>
                            </msIdentifier>
                        </msDesc><msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.7</idno>
                                <msName>empty</msName>
                            </msIdentifier>
                            <physDesc>
                                <ab></ab>
                            </physDesc>
                        </msDesc></witness>
                    <witness xml:id="B">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc><msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                            <physDesc>
                                <ab></ab>
                            </physDesc>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 25-29</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Knutstorp</placeName>
                    <date when="1576-02-14"/>
                </correspAction>
                <correspAction type="received">
                    <persName key="pratensis_johannes_1543">Johannes Pratensis</persName>
                    <placeName>empty</placeName>
                </correspAction>
            </correspDesc>
            <creation><date xml:lang="da">1576, 14. februar.</date><date xml:lang="en">1576l, 14 February.</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-03-14" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.25"/>
                <pb ed="A" n="4v"/>
                <opener><persName ref="brahe_tycho_1546">TYCHO BRAHE</persName> AD <persName ref="pratensis_johannes_1543">IOHANNEM PRATENSEM</persName>.</opener>
                <p>ACCCEPI literas tuas, eruditissime et amantissime PRATENSIS, ex quibus intelligo
                    te negotium nostrum <placeName ref="Rostock">Rostochiense</placeName> probe curasse, quo nomine tibi gratias ago.
                    Cupis a me scire quid rerum <pb ed="A" n="5r"/>in mundo geratur, quidque ferat
                    fœcundus ille Auster, a quo nuper redij. Atque ego pleraque eorum quæ istic
                    cognoveram, tibi, quam primum reversus essem, <placeName ref="Copenhagen">Haffniæ</placeName> retuli, plura etiamnum
                    relaturus, si quæ ulterius in mentem venerint, ubi vos denuo invisere, quod
                    intra paucos dies facere decrevi; est enim res magni momenti, quam nulli
                    præterquam Magnifico Domino Legato Gallico <persName ref="dancay_charles_1510">DANZÆO</persName> et tibi intimo meo aperire
                    animus est, vestrumque de hac audire consilium. Quoniam vero de abitu meo denuo
                    in <placeName ref="Germany">Germaniam</placeName> mens tibi nonnulla præsagit, licet ego idipsum supprimam, dicam
                    tibi quippiam in aurem, nemini nisi soli Domino <persName ref="dancay_charles_1510">DANZÆO</persName>, quem scis taciturnum et
                    fidum, aperiendum. Recte quidem sive vigilanti sive somnianti tibi tuus dictavit
                    Genius vatidicus, me aliud iter versus Austrum iterum meditari. Quod forte inde
                    subolfecisti, quia nullas ex ijs arcibus, quas Serenissimus Rex noster mihi, cum
                    in reditu illum debitæ observantiæ causa Soræ submisse salutassem, clementissime
                    et motu proprio obtulit inhabitandas, recipere voluerim, et quod videas me de
                    ijs quæ in hac patria geruntur non admodum esse solicitum. Quod insuper <placeName ref="Basel">Basileam</placeName>
                    sæpenumero in ore isthic apud vos habuerim, eius oportunitatem cupido
                    philosophiæ alumno et tranquillitatis Apollineæ, Musarumque amatori
                    depredicârim, in qua urbe et tu aliquando vixisti, eamque plurimi facere solitus
                    es: Ex his ut opinor, Genius seu potius ingenium tuum perspicax et providum de
                    meo abitu et istuc eundi intentione nonnulla coniecit et suspicionem tibi movit
                    non prorsus frivolam. Nam ut te sensa animi mei occulta non prorsus celem, sic
                    est ut coniectaris: Constitui enim, si Deo sic visum fuerit, hac instante æstate
                    Germanos revisere, adeoque Basileam usque, quæ in limitibus <placeName ref="Italy">Italiæ</placeName>, <placeName ref="France">Galliæ</placeName> et
                    <placeName ref="Germany">Germaniæ</placeName> iucunde et commode sita est, excurrere, ibique sedes firmas pro studijs
                    meis Olympicis figere, atque Astronomiæ instaurationem, quam diu multumque animo
                    volvo, favente astrorum conditore, moliri. Quin et hæc erat prioris meæ
                    peregrinationis non minima causa, ut locum inquirerem et rationes invenirem,
                    quomodo meis studijs tutius et plenius vacare possem, ijsque rectius consulerem
                    quam hîc in Dania: displicet enim, ut me sæpe conquerentem audivisti, hæc
                    conversatio, hi mores, hæc quotidiana fabula; ex quo vix aliquem hîc reperiam
                    præter te, <pb ed="TBOO" n="VII.26"/>cum quo de rebus arduis et vulgi captum exuperantibus,
                    solidi quid conferam: at quam raro nobis simul esse contingat, tute scis. Cum
                    mei ordinis hominibus, quoniam crebrius mihi agendum est, præsertim
                    <placeName ref="Herrevad">Herressuadij</placeName>, Avunculum, quando apud ipsum dego, convenientibus, aut etiam me
                    ipsum <placeName ref="Knutstorp">Knudstorpij</placeName> invisentibus (alias enim quantum possum illorum consortia
                    subterfugio) multum temporis mihi perit, <pb ed="A" n="5v"/>multa alias ingrata
                    audienda et facienda. Nosti enim quam sint nobilium horum mores a meis institutis
                    alieni, quamque ab ipsa philosophia: excipio excipiendos, quos tamen plures esse
                    mallem quam sunt.</p>
                <p rend="indent">Sed audi quid hisce diebus præter omnem meam expectationem acciderit, idque solus
                    audi, et nemini nisi uni <persName ref="dancay_charles_1510">DANZÆO</persName> nostro <app><lem wit="#TBOO">aperi</lem><rdg wit="#A">aperiri</rdg></app>, idque secreto. Cum ultimo die
                    præcedentis septimanæ, qui erat undecimus Februarij matutinis horis in lecto
                    expergefactus, adhuc decumberem, et iter hoc de quo modo dixi, in Germaniam
                    tacitus et solicite animo mecum agitarem, simulque qua ratione, consanguineis
                    meis non attendentibus, elabi possem, cogitarem, idque in varias partes volverem
                    atque revolverem; ecce ab improviso nunciatur Regium puerum huc Knudstorpium
                    advenisse, qui tota nocte properasset, ut literas a <persName ref="Frederik 2.">Rege</persName> mihi inscriptas
                    confestim traderet; erant autem adhuc tenebræ, instante saltem crepusculo
                    matutino, et Sol intra duas horas vix oriebatur: iubeo itaque puerum illum ad
                    lectum accersiri, qui erat genere Nobilis atque ex mea consanguinitate, is mihi
                    statim Regis exhibuit literas, atque sibi ab ipso Rege iniunctum esse aiebat, ut
                    absque omni mora me, dies noctesque iter faciendo, quæreret, ubicunque in Scania
                    invenirer, atque illas mihi in manus proprias traderet, statimque reverteretur,
                    quod et factum est. Erant autem scriptæ in domo Regis venatoria Ibstrup, quæ
                    prope vestram <placeName ref="Copenhagen">Haffniam</placeName> intra unum milliare, uti scis, in sylva proxima sita
                    est, idque præcedente die decimo nimirum Februarii. Ego vero literas mox resignans
                    comperio in ijs Regem iubere, ut se confestim accedam, ubicunque in
                    Selandia versaretur, quod et citra omnem moram obsequiose præstiti, adeo ut
                    eodem die, Regi in dicta domo venatoria ante occasum Solis adfuerim. Is tunc me
                    per Nobilem suum cubicularium <persName ref="Parsberg, Niels">NICOLAUM PASSBERG</persName> in locum quendam solitarium
                    acciri iussit, atque sic, nemine præsente, clementissime allocutus est: «Scis
                    TYCHO, quæ et qualia volens tibi obtulerim, cum ultimo Soræ apud me esses,
                    iussique ut brevi ad me rediens, mihi ipsi significares, quidnam in his
                    expeteres, aut ea de re Cancellarium meum <persName ref="Kaas, Niels">NICOLAUM KAASIUM</persName>, vel Secretarium
                    <persName ref="Skovgaard, Hans">IOHANNEM SCHOUGARDIUM</persName>, per literas admoneres. At ex quo nihil eiuscemodi interea
                    feceris, cum tamen alij talia avide affectent expectentque, nescio quid animo
                    volvas, aut cur te non mature resolvas. Quidam ex Aulicis meis mihi insinuare visus est, se ab avunculo tuo <pb ed="TBOO" n="VII.27"/>
                    <persName ref="Bille, Steen">STENONE BILLE</persName> tacite cognovisse te denuo in Germaniam cogitare: Quare te
                    advocare volui, ut ex te ipso cognoscerem, qualis tua sit sententia in ijs quæ
                    obtuli, et cur talia non acceptes. Fieri potest, veluti conijcio, quod nulla
                    eiuscemodi Arcium magnarum beneficia Regia obtinere cupias, ne studia tua,
                    quibus delectaris, per causas forenses et alia negotia politica, quæ requiruntur
                    in tuendis et administrandis talibus, interturbentur, atque <pb ed="A" n="6r"
                    /> otium ijs vacandi tibi præcludatur. Quare cum nuper in Arce Helsingorensi
                    essem, ubi nunc ædifico, prospiciens ex fenestra quadam Insulam illam parvam
                    Huennam, quæ isthic in freto, versus Landskroniam sita est, et a nullo nobili
                    inhabitatur, conspexi, de qua etiam, si recte memini, dictus tuus avunculus
                    <persName ref="Bille, Steen">STENO BILLE</persName> mihi semel dixit, idque antequam in Germaniam ultimo te contulisti,
                    quod eius situs tibi arrideret. Incidit itaque mihi in mentem hanc esse tuis
                    exercitijs tam Astronomicis quam destillatorijs apprime accommodam, siquidem
                    alta sit et solitaria. Nullæ quidem ædes ibi sunt, quas inhabitare posses, neque
                    etiam reditus inde suppetunt necessarij. Verum ego tibi de utrisque sufficienter
                    prospiciam. Si itaque hanc Insulam incolere volueris, lubens eam tibi soli
                    concedam. Isthic degere potes quiete et eas exequi artes, quibus afficeris,
                    nemine interpellante. Cumque arcem Helsingorensem splendidius instauravero,
                    veluti nunc incepi, illic subinde commoratus, ad te nonnunquam in eam Insulam
                    transfretabo, atque quid rerum agas in Astronomicis et destillationibus tuis
                    inspiciam, conatusque tuos lubens iuvabo, non quod ego Astronomica intelligam
                    aut sciam quorsum per omnia spectent, vel aliquid utilitatis inde pro mea
                    persona sperem, sed saltem QVIA REX SVM, tuque in hoc meo Regno, ex ea familia,
                    quæ mihi semper chara fuit, oriundus, non postremam in his operam navasse
                    diceris: Unde existimo mei officij esse, talia convenienter sustentare et
                    promovere. Quorsum vero opus est, ut denuo in Germaniam concedas, teque isthic
                    peregrinum reddas, cum hîc in patria eadem commode efficere possis quæ isthic.
                    Dabimus potius operam, ut eo res deducatur, quod Germani et aliarum Nationum
                    homines, qui talia scire cupiunt, huc accedant, atque ea hîc videant et discant,
                    quæ alibi vix reperient. Delibera itaque tecum spacio aliquot dierum, et deinde
                    quid in his tibi faciendum censeas, mihi significa, ubi inaudiveris me in arcem
                    residentiæ nostræ Friderigsburgensem reversum esse: Nolo enim ut coacte quidpiam
                    hîc facias, sed liberum tibi relinquo, expensis ijs, quæ dixi, statuere id, quod
                    ex re tua iudicaveris. Atque ubi Friderigsburgi mihi adfueris, et quidpiam hac
                    de re conclusum fuerit, tum demum de reditibus necessarijs atque ædificationum
                    sumptibus ita ordinabo et tibi prospiciam, ut indemnis esse queas, atque illic
                    commode peragere ea, quæ regno huic et mihi Regi, tum quoque tibi ipsi et tuis
                        <pb ed="TBOO" n="VII.28"/>esse poterint tam hîc quam alibi honorifica.« In hunc sane
                    modum optimus ille et Patriæ ac publici boni, honorisque studiosissimus Rex
                    verba habuit, quibus peractis, ego qua potui et debui reverentia gratias
                    humilime egi, et me, quamvis Insula clementer oblata, ob maris fluctus, quibus
                    undique cingitur, accessus habeat difficiles et sæpenumero admodum periculosos,
                    submisse respondi ea de re deliberaturum, atque brevi meam resolutionem
                    Friderigsburgi subiectissime indicaturum: <pb ed="A" n="6v"/>sicque discessi
                    et sequente die, huc domum reversus, ubi, uti et in itinere, de hoc Regio
                    proposito multa tacite pensito; nam mirabile mihi videtur, imo alicuius
                    peculiaris ominis, aut fati instar esse, quod Regius puer eo ipso tempore, quo
                    de abitu in Germaniam solicite mecum deliberarem, matutinis horis tale nuncium
                    adferret; quodque serenissimus et clementissimus Rex noster ex se ipso, me non
                    petente, vel eiuscemodi quid cogitante, talia proponeret; et ut dicam aperte
                    quod sentio, impense me moverunt hæc Regis verba, eiusque laudabilis intentio,
                    adeo ut animus meus vacillare et hæsitare cœperit, et de priori proposito
                    nonnihil remittere. Vereor enim, ne, si Rege quasi prævidente ea quæ mihi novi
                    abitus causas suggesserunt, atque his præveniente, nihilominus discederem, et
                    forte postea alibi in peregrinis oris mihi quidpiam adversi eveniret, nec omnia
                    ex voto succederent (uti sunt res humanæ fluxæ et varijs casibus obnoxiæ) tum eo
                    magis inde affligerer atque anxius redderer et tanto plus pœnitudinis inde
                    caperem, quod nimirum has satis tolerabiles conditiones a laudatissimo Rege mihi
                    singulari clementia benignissime cupienti, oblatas non acceptârim ac in Patria
                    manserim. Nihil tamen certi adhuc constituere possum, nec etiam volo, antequam
                    Domini <persName ref="dancay_charles_1510">DANZÆI</persName> et tuum audivero consilium. Matri et Avunculo aut etiam Fratri,
                    hæc, antequam penitus inter nos deliberatum et conclusum fuerit, in quas partes
                    me dem, non aperiam. Neque enim volo ijs innotescere me denuo in Germaniam
                    proficisci decrevisse. Hæc mi <persName ref="pratensis_johannes_1543">PRATENSIS</persName>, eo plenius, prout peracta sunt, tibi
                    refero, ut eo expeditius et melius cum <persName ref="dancay_charles_1510">DANZÆO</persName> nostro deliberare possis, quid
                    mihi faciendum duxeritis, atque vestram sententiam, quamprimum isthuc venero
                    (quod intra biduum vel triduum ad summum futurum spero) ingenue pro amicitia
                    inter nos mutua et syncera aperiatis; neque enim diu cunctandum censeo, antequam
                    Regi Friderigsburgi adsim, atque quomodo me resolverim exponam; quod facere D.
                    V. constitui quamprimum unicum saltem diem Haffniæ hac in re vobis tribuero, et
                    quid suaseritis intellexero.</p>
                <p rend="indent">Quando hæ literæ a te lectæ fuerint, et sæpedicto Domino DANZÆO nostro ostensa,
                    eas mox disrumpe aut in cineres redige, ne forte per incuriam alicubi repositæ
                    in aliorum manus perveniant; sicque secretæ nostræ consultationes, ubi quam
                    maxime nollemus, propalen<pb ed="TBOO" n="VII.29"/>tur. Atque de his nunc satis; plura et
                    particulariora, ubi præsens fuero, intelliges. Verum antequam epistolam claudam,
                    unum adhuc restare video discutiendum, quod prioribus intentus, ferme
                    præterieram, de opinione illa Pliniana, ad quam quidem non tam absolute, prout
                    rei moles exigit, nunc me resolvere datur, quæ tamen obiter et tam cito in
                    mentem venire <pb ed="A" n="7r"/> possunt, dicam. <persName ref="Plinius maior">PLINIJ</persName> ille
                    locus, quem adducis, videtur obscurior, quam quod in continenti eum prorsus
                    enodare concedatur, neque enim, quæ voluit dicere, visus est. Imo mea quidem
                    opinione, nisi plura hac de re intellexerit quam scripsit, sibi ipsi non
                    satisfecit, nedum alijs. Non quidem dubium est planetas ad Solem evidentem
                    obtinere relationem, atque respectu eius Stationes et Retrogradationes, atque
                    nonnullas inæqualitates apparentes, tam quoad Longum quam Latum, differentias
                    exhibere, at quod circa Trinum Solis quam proxime stent superiores tres Planetæ,
                    radiisque Solis inhibeantur, rectumque agant cursum, et ignea eius vi in sublime
                    levantur (uti de his dictus ratiocinatur <persName ref="Plinius maior">PLINIUS</persName>) tum quoque ea quæ mox de
                    Retrogradationibus subiungit, non video quomodo constare possint. Neque enim Solis radij quasi catenâ aut aliâ quadam combinatione sunt cum
                    Planetis alligati, qua eos hac vel illac impellant, trahant, aut retrahant, nisi
                    vim quandam quasi Magneticam illis hoc modo inesse imaginemur; et ne sic quidem
                    motio erit cœlestibus competens utpote circularis et regularis. Certum enim est
                    Planetarum motiones ubique orbiculariter fieri, vel ex orbicularibus componi,
                    ideoque ea quæ <persName ref="Plinius maior">PLINIUS</persName> insinuat, si ad Solem referenda sunt, quod etiam fieri
                    posse non inficior, alia ratione applicanda veniunt, de qua nonnunquam cogitavi,
                    sed nondum satis me resolvi, ut videlicet tollantur Epicycli (quos veteres etiam
                    non assumpsisse ex <persName ref="Plinius maior">PLINIO</persName> liquet) et nihilominus apparentiæ constent. Sed
                    existimo <persName ref="Plinius maior">PLINIUM</persName> hanc suam speculationem undecunque tandem acceptam et
                    quomodocunque intellectam in praxin et usum deducere nequivisse, ideoque
                    difficultatem quandam hîc subt esse fassum. Simile quid apud <persName ref="Vitruvius">VITRUVIUM</persName>, qui diu
                    ante <persName ref="Plinius maior">PLINIUM</persName> fuit, reperitur, sed locus nunc non succurrit. Is vero
                    Architectonice magis quam Astronomice et Geometrice executus videtur, ex quo
                    hanc sententiam <persName ref="Plinius maior">PLINIUM</persName> hausisse verosimile est, licet is idipsum dissimulans
                    eam sibi propriam et privatam asseruit. Verum de his ubi D. V. convenerimus, et
                    commoditas dabitur talia disquirendi, ulterius philosophabimur. Tu vero, mi
                    charissime <persName ref="pratensis_johannes_1543">PRATENSIS</persName>, quam felicissime vale, et Dominum <persName ref="dancay_charles_1510">DANZÆUM</persName> nostrum ex me
                    officiose saluta; meque intra paucos, uti dixi, dies isthic ambo incolumes
                    expectate.</p> <closer><dateline>Dabantur e sede nostra <placeName ref="Knutstorp">Knudsdorpiana</placeName> die 14. Februarij A.
                    1576.</dateline> <signed><persName ref="brahe_tycho_1546">TYCHO BRAHE</persName>.<</signed>/closer>
            </div>
        </body>
    </text>
</TEI>
