<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="sis">
                        <persName>
                            <forename type="first">Signe</forename>
                            <surname>Strecker</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Staatsbibliothek</repository>
                                <collection>empty</collection>
                                <idno>cod. Vindob. lat. 10702</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 44</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Wandsburg</placeName>
                    <date when="1598-04-01"/>
                </correspAction>
                <correspAction type="received">
                    <persName>Johannes Kepler</persName>
                    <placeName>Graz</placeName>
                </correspAction>
            </correspDesc>
            <creation><date>1598, 1. april</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-13" who="#sis">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VIII.44"/>
                <opener><pb ed="A" n="153v"/>CLARISSIMO ET PRÆSTANTISSIMO VIRO Μ. <persName ref="Kepler">IOHANNI KEPLERO</persName>
                    ILLUSTRIUM <placeName ref="Steiermark">STYRIÆ</placeName> PROVINCIALIUM IN GYMNASIO GRÆCENSI MATHEMATICO EXIMIO, AMICO SUO
                    PLURIMUM DILECTO. <placeName ref="Graz">GRETZ IN STIRIEN</placeName>.</opener>
                <p><pb ed="A" n="152r"/>ERUDITISSIME et præstantissime Vir, Literæ tuæ e <placeName ref="Steiermark">Styria</placeName> Id. Dec.
                    superioris anni ad me datæ circa initia Martij per Tabellarium <placeName ref="Helmstedt">Helmstadio</placeName> venientem
                    mihi redditæ sunt, quæ præter doctrinam et humanitatem singularem erga me, licet tibi
                    de facie ignotum et longe dissitum, testantur benevolentiam, quo etiam nomine tibi
                    gratias habeo. Librum tuum, quem Prodromum vocas Dissertationum Cosmographicarum, iam
                    ante videram, et quantum aliæ occupationes ferebant, perlegeram. Placet is sane non
                    mediocriter, et ingenij tui acumen sagaxque studium non obscure hinc elucent, ut de
                    stylo terso ac rotundo nihil dicam. Ingeniosa certe et succincta est speculatio,
                    Planetarum distantias et circuitus symmetrijs regularium corporum, uti facis,
                    adstringere, et plurima in his satis consentire videntur, non obstante quod proportiones
                    Coperniceæ per omnia in minimis quibusque haud ubique adstipulentur, cum eæ ab ipsis
                    etiam apparentijs nonnihil deflectant. Quare laudo hanc tuam in excogitandis
                    perquirendisque talibus diligentiam. An vero per omnia ijs acquiescendum sit, non ita
                    facile dixerim. Si veriores Eccentricitatum utrarumque in singulis Planetis
                    commensurationes, quales plurimis annis conquisitas in promptu habeo, adhibeantur,
                    poterint accuratiorem in his trutinam exhibere. Verum mihi in complendis et edendis meis
                    operibus Astronomicis, quæ in <placeName ref="Denmark">Dania</placeName> quodammodo imperfecta reliqueram, occupatissimo non
                    suppetit nunc otium, ea accuratiore lima inter se conferendi. Fiet hoc forte alias. Id
                    autem te scire velim, Eccentricitates ipsas utriusque illius, ut sic nunc loquar,
                    Eccentrici, quas <persName ref="kopernikus_nikolaus_1473">COPERNICUS</persName> paulo aliter excusavit, non habere eas adinvicem
                    proportiones, ut una sit alterius tertia pars; veluti ex <persName ref="Ptolemaios">PTOLEMÆO</persName> deduxit. Neuter vero
                    eorum demonstratum reliquit. Sed hæc aliam inter se habent rationem et in singulis
                    variant. Neque enim tres acronychiæ observationes, utut inter se in Eccentrico (quod
                    præstat) remotæ, sufficiunt ad trium superiorum Planetarum Apogæa (quæ etiam non
                    paucis gradibus tam <persName ref="Alfonso 10.">ALPHONSI</persName> quam <persName ref="kopernikus_nikolaus_1473">COPERNICI</persName> placita cœlitus eludunt) et Eccentricitates
                    ambas ad amussim extricandas; sed per totum orbis circuitum in plurimis locis hæc
                    experiunda veniunt, veluti a nobis quoque factum est, adeo <pb ed="TBOO" n="VIII.45"/>ut etiam
                    tardigradi illius Saturni circuitum expectaverimus. Nam eundem Soli in &#x264e; oppositum ante
                    annos 29. <placeName ref="Augsburg">Augustæ Vindelicorum</placeName> diligenter observavi, quemadmodum et nunc; uti etiam in
                    intermedijs Acronychijs dispositionibus, quotquot habere licuit, in toto Boreali
                    semicirculo nullis omnino prætermissis, quemadmodum etiam in reliquis duobus Planetis,
                    quorum circuitus minori clauditur tempore. Habeo enim in promptu 35 annorum Observationes cœlestes, inde ab adolescentia factas,
                    quarum 25 posteriores magna accuratione pollent: quas omnes non vulgaris thesauri loco
                    conservo, et hinc Astronomiæ restaurationem molior. Ut vero de Marte aliquid exempli
                    loco addam, <pb ed="A" n="152v"/>cum is maximam ingerat varietatem,
                    atque inter Cœlum et Tabulas discrepantiam cæteris evidentiorem, scias tantum abesse,
                    ut eius Eccentricitas sit minor reddita (prout voluit <persName ref="kopernikus_nikolaus_1473">COPERNICUS</persName>, quo suæ imaginationi
                    circa quietem Solis fidem faceret) ut potius nunc aliquanto maior sit, quam ea, quæ a
                    <persName ref="Ptolemaios">PTOLEMÆO</persName> prodita est, licet discrimine non magni momenti, Apogæo eius quinque gradibus
                    <persName ref="kopernikus_nikolaus_1473">COPERNICI</persName> terminos anticipante. Quin et orbis annuus iuxta <persName ref="kopernikus_nikolaus_1473">COPERNICUM</persName> aut Epicyclus
                    secundum <persName ref="Ptolemaios">PTOLEMÆUM</persName> non videtur eiusdem semper magnitudinis, quoad ipsum Eccentricum
                    collatione facta; sed alterationem introducit in omnibus tribus superioribus sensibilem,
                    adeo ut angulus differentiæ in &#x2642; ad Gradum unum Minuta 45. excrescat. Quomodo hæc cum
                    tua speculatione concilianda sint, tute videris. Veneris Eccentricitas multo minor
                    est, quam statuit vel <persName ref="Ptolemaios">PTOLEMÆUS</persName> vel <persName ref="kopernikus_nikolaus_1473">COPERNICUS</persName>, et Apogæum eius non est in orbe
                    sidereo fixum, uti hic voluit, sed initia &#x264b; nunc attigit; nec tamen solari (quod in
                    medio sexti gradus hæret) uti volunt Alphonsini, plane unitum. Hæc et similia, quorum plura suo tempore habebis, tuæ alias industriæ excogitationi
                    applicata eam, an undequaque rite constet, probabunt. Ego omnem orbium realitatem,
                    quomodocunque tandem assumantur, cœlo eliminandam censeo. Quod me omnes Cometæ, inde a
                    nova stella conspecti, qui nullius orbis leges totaliter secuti sunt, quidam vero
                    contrarium quid præ se ferebant, indubitanter edocuerunt (ut de refractionibus frustra
                    multiplicatis ex orbium solidorum copia nihil superaddam). Nec poterit Terra annuo cieri
                    motu, ut de librationibus otiosis (neque enim talis est æquinoctiorum præcessio, ut
                    opinabatur <persName ref="kopernikus_nikolaus_1473">COPERNICUS</persName>) taceam: utut diurnus plausibiliter ob minorem gyrum illi
                    attribui queat, modo tam gravi et opaco corpori is competeret, quieti potius, quam
                    motui accommodo. Quare ut tollantur Epicycli, vix alia commodiore ratione Hypotheses
                    ordinari queunt, quam ut circa Solem mobilem sint centra circuituum quinque Planetarum
                    quiescente Terra, et circa hanc revolutis luminaribus et tota octava (uti vocant)
                    Sphæra, eam etiam in meditullio respiciente. Cuius <pb ed="TBOO" n="VIII.46"/>abscessus iuxta
                    <persName ref="kopernikus_nikolaus_1473">COPERNICUM</persName> in immensum pene abit, eiusque positionem vel hoc solo absurdo infringit. Nec
                    etiam tua cogitata hîc ullam cum cæteris Symmetriam (prout simul fieri debuit)
                    admittunt. Oportet autem in re bene proportionata nihil dari inproportionatum, alias
                    tota Symmetria confunditur, et suspecta evadit: præsertim in hoc loco, ubi tam magnum
                    atque evidens ingeritur obstaculum. Hæc et alia, quæ singula commemorare nunc non
                    vacat, me circa tuam inventionem alias solertissimam, optime <persName ref="Kepler">KEPLERE</persName>, dubium <pb
                        ed="A" n="153r"/>reddunt. Interim non possum non conatus tuos, tam eximios et
                    raros magnifacere. Hortorque ut ulterius his animum intendas, desque operam, ut simile
                    quid nostris hypothesibus, quas ubi non incompertas esse liber ille ostendit, 
                    applicare possis, cum pene omnia ijs pariter conveniant. Neque ob id opus est, ut orbium
                    statuatur compages solida. Sufficit circuitus et remotiones siderum inter se talem
                    concinnitatem atque harmoniam observare. Nec prætereunda est octava Sphæra, quin in
                    hoc choro proportionabiliter locum aliquem obtineat. Nullum enim est dubium in 
                    universo omnia certa harmonia et proportione ad invicem divinitus relata et ordinata
                    esse, ita ut tam numeris quam figuris succincte comprehendantur, veluti a Pythagoreis et
                    Platonicis iamdudum aliquatenus prævisum est. His itaque ulterius ingenij nervos
                    applica, et si omnimodam consonantiam, quæ nulla ex parte claudicet, et in qua nihil
                    etiam desideretur, adinveneris, eris mihi magnus Apollo. Quantum ego tuis hac in re
                    arduis conatibus subvenire potero, me neutiquam habebis difficilem, præsertim si me
                    nunc in <placeName ref="Germany">Germania</placeName> degentem et e patria huc cum tota familia, ne tantus ille periret
                    Thesaurus Astronomicus, tot annis, laboribus et sumptibus comparatus, profectum
                    aliquando inviseris et mecum coram de eiuscemodi sublimibus rebus iucunde et grate
                    contuleris. Vale. Dabantur <placeName ref="Wandsburg">Wandesburgi</placeName> in arce Ranzoviana semisse tantummodo milliaris
                    <placeName ref="Hamburg">Hamburgo</placeName> remota, quam nunc inhabito, et translatis huc e <placeName ref="Denmark">Dania</placeName> machinis meis Astronomicis
                    totaque suppellectile libraria rebus cœlestibus non minus quam antea invigilo, et Divina
                    gratia otio fruor Philosophico. D. 1. April. stylo veteri Anno 1598.</p><lb/>
                <p rend="rightMargin">TYCHO BRAHE.<lb/>manu propria. <pb ed="A" n="154r"/></p><lb/>
                <p rend="center">POSTSCRIPTA.</p>
                <p>NESCIO quo casu acciderit, ut idem Tabellarius, qui mihi tuas <placeName ref="Helmstedt">Helmstadio</placeName> attulit,
                    famosum quoque et nefarium scriptum cuiusdam feri Ursi potius quam veri hominis, inde
                    mihi simul tuis alligatum adportârit. Huius cum impudentes calumnias et infanda mendacia
                    atque convicia, quibus supra modum et citra omnem verecundiam scatet, obiter
                    percurrerem, reperi etiam ibi tuum quoddam Epistolium, <pb ed="TBOO" n="VIII.47"/>quo se ornare et
                    sua flagitia tegere nititur. Quod cum perlegissem, miratus sum te eum tanti facere. Sed
                    errorem excusavi, quod non nisi auditu et scripto isto, quod Fundamentum vocat
                    Astronomicum, hoc faceres. In quo fere nihil habet quod suum est. Omnia potius alijs
                    surrepta et prærepta, prout facere consuevit. Et plagium quod ego ipsi imputo in meis
                    Hypothesibus, non saltem error crassus, quem in delineatione Martij orbis commisit, sed
                    et multa alia, quæ suo tempore pandam, evincunt. Estque etiamnum apud me fasciculus
                    quidam eorum, quæ quando Nobili cuidam Dano meo affini inserviens anno 84 cum eodem
                    <placeName ref="Uraniborg">Uraniburgi</placeName> adesset, clam descripsit. In quibus non dissimilia egit. Ego sane hanc
                    Hypothesium rationem iam longe antea excogitaram, nec eam libro de Cometa Anni 77
                    inseruissem, nisi tales Plagiarios, quibus hæc apud me innotuerat, veritus fuissem.
                    Quare et hoc miror, quod eius voces Hypothesin, cum et in libro tuo et literis hisce eam
                    mihi (nec immerito) attribuas. Interim etiam magna eius prædicas Elogia, utinam non
                    Hyperbolica! In titulo vocas eum Mathematicum nobilissimum (qualis sit Mathematicus, non
                    dixerim, Nobilitas eius, si genus spectes, est ex rusticis <placeName ref="Dithmarschen">Dithmarsis</placeName>, qui eum etiam
                    fastidiunt). Ais deinde Illustrissimam eius gloriam ipsum tibi notum fecisse, qua
                    Mathematicos huius ævi tantum præcedat unus, quantum Phœbeius orbis minuta sidera.
                    Plura addidisses, si tempus ferret. At quam competenter etiam ulteriora excusas, quod
                    Mathematicorum non sit garrulitas. Nescio an tale quid tunc apud te tacite senseris,
                    genio sic suggerente. Præterea quod omnes Docti magni ipsum faciant, eum præceptorem
                    appellas, hypotheses meas illi tribuis. Et tandem concludis, ut sideribus (quorum
                    permodicam habet notitiam) et scientiæ, quam sibi hinc inde (si qua est) corradit et
                    suffuratur, tanquam decus <placeName ref="Germany">Germaniæ</placeName> valeat. Talia de ignoto inconsiderate scripsisse videris: quæ ego quidem nullatenus moror. Imo
                    mallem vera esse, vel aliquem eiuscemodi dari, cui tanta in Astronomicis et Mathematicis
                    competerent Elogia. Ego non ultimus essem, qui eius celebraret gloriam. Non tamen supra
                    <persName ref="Ptolemaios">PTOLEMÆUM</persName> aut <persName ref="kopernikus_nikolaus_1473">COPERNICUM</persName>, aliosque eximios viros, qualis in <placeName ref="Germany">Germania</placeName> <persName ref="mastlin_michael_1550">MÆSTHLINUS</persName> nunc
                    est, efferrem, nisi dignum fore satis perspectum haberem. Sed sint hæc qualiacunque
                    velint, id equidem non arridet, quod tua sic in libro isto contra me maledico abutatur
                    Epistola, ut hac quasi se purgare, atque quantus sit, quamque multum ipsi tribuendum (si
                    Dijs placet) probare velit, se ipsum ita nimium extollendo et sibimet placendo atque
                    alijs tacite detrahendo. At quoniam in iuventute ea per ignorantiam scripsisti, nec
                    forte existimâras eum unquam literas illas publicaturum, nedum ut ijs in aliorum despectum
                    et contumeliam unquam abusurus foret, idcirco est, cur hæc placidius feram. Cuperem
                    nihilominus ut primo quoque tempore apud me de<pb ed="TBOO" n="VIII.48"/>claratum relinqueres, an tibi
                    gratum sit quod sic fecerit, et quid de scripto isto virulento sentias, tum quoque alij
                    Eruditi, ad quorum manus illud pervenit. Neque enim dubito, isthuc perlatum, siquidem
                    <placeName ref="Praha">Pragæ</placeName> excusum sit, suppresso tamen Typographi nomine, uti fit in famosis libellis. 
                    Plura de his non addo. Nec enim digna sunt, ut multis revocentur. Tuum est hæc ipsa
                    obiter subiuncta candide interpretari et schedam hanc Vulcano tradere. Iamque iterum et
                    sæpius Vale. Datum ut supra in literis.</p><lb/>
                <p rend="rightMargin">T. B.</p>
            </div>
        </body>
    </text>
</TEI>
