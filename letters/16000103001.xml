<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Basel</settlement>
                                <repository>Universitätsbibliothek Basel</repository>
                                <collection>empty</collection>
                                <idno>G I 35</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 226-228</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Benatky</placeName>
                    <date when="1600-01-03"/>
                    <note>n.s.</note>
                </correspAction>
                <correspAction type="received">
                    <persName>Vincenzio Pinelli</persName>
                    <placeName>empty</placeName>
                </correspAction>
            </correspDesc>
            <creation><date>1600, 3. januar. n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-05" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.226"/><pb ed="A" n="8r"/>ILLUSTRISSIMO ET CLARISSIMO
                    VIRO DOMINO <persName ref="Pinelli">VINCENTIO PINELLIO</persName> PATRICIO
                        <placeName ref="Padova">PATAVINO</placeName> DOMINO ET AMICO SUO
                    OBSERVANDISSIMO. <lb/>ILLUSTRIS ET MAGNIFICE VIR.<lb/>S.</opener>
                <p>CUM superiore Anno <placeName ref="Italy">Italiam</placeName> peragrasset Nobilis
                    et Eruditus adolescens <persName ref="Tengnagel">FRANCISCUS
                        TENGNAGLIUS</persName>, qui aliquamdiu antea tam in <placeName ref="Denmark"
                        >Daniâ</placeName> quam <placeName ref="Germany">Germaniâ</placeName> meus
                    domesticus fuit, et <placeName ref="Dresden"><app>
                            <lem>Dresdâ</lem>
                            <rdg><note>in <q>Dresdæ</q> corr. A</note></rdg>
                        </app></placeName> a me in <placeName ref="Italy">Italiam</placeName>
                    profectus inter alia, ut <placeName ref="Padova">Patavium</placeName> transiens
                    te officiose meo nomine salutaret, atque de statu mearum rerum edoceret, in
                    mandatis habuit. Reversus autem nuper ad me, cum ab ipso percontarer, an te
                    allocutus esset, respondit se, quam primum <placeName ref="Padova"
                        >Patavium</placeName> permeasset, saltem biduum ibi mansisse: interim te
                    conveniendi nullam datam fuisse commoditatem. Reiecit itaque illud in reditum
                    suum, donec ulteriore <placeName ref="Italy">Italiâ</placeName> perlustrata in
                        <placeName ref="Germany">Germaniam</placeName> ipsi revertendum foret. At
                    cum rursus Urbem vestram accederet, et quod antea omissum erat, præstare
                    satageret, te ibi non invenit; sed in villam tuam animi caussâ secessisse
                    Mathematicus vester <persName ref="Galilei">GALILÆUS DE GALILÆIS</persName>
                    referebat. Re itaque hac præter utriusque nostrûm expectationem infectâ is ad me
                    (uti dictum) redijt. Ex quo vero Excellentissimo Domino <persName ref="Magini"
                        >MAGINO</persName> ad suas, quas idem mihi attulit, respondendum nunc foret
                    literas, te quoque non prætereundum censui, ut quod antea per præsentem
                        <persName ref="Tengnagel">TENGNAGLIUM</persName> nostrum fieri non poterat,
                    nunc literis (siquidem aliter non licet) compensetur.</p>
                <p rend="indent"><pb ed="TBOO" n="VIII.227"/>Existimo te ab alijs iam antea utcunque
                    percepisse, quomodo Patrium solum verterim, atque in <placeName ref="Germany"
                        >Germaniam</placeName> ultro concesserim, derelicto <placeName
                        ref="Uraniborg">Uraniburgo</placeName> nostro Danico totoque eius apparatu
                    Astronomico mecum ad exteros translato; siquidem quorundam invidiâ et
                    malevolentiâ factum sit, ut omnes reditus ad sustentationem <pb ed="A" n="8v"
                    />Divinæ illius scientiæ Astronomicæ a nunquam satis laudatæ memoriæ Rege
                        <persName ref="Frederik 2.">FRIDERICO</persName> deputati, statim ac
                    novitius hîc Rex coronatus atque rerum administrationi adhibitus esset,
                    subtracti fuerint, et simul a <persName ref="Friis, Christian"
                        >Cancellario</persName> pariter novitio, quem per literas diligenter
                    admonueram, ut hoc sublime studium iuxta intentionem antecedentis Regis et
                    Senatusconsulti, Patriæ saltem honoris caussâ isthic conservari et perpetuari
                    posse, a Rege hocce obtineret, et simul discrete præmonui de ijs, quæ
                    subsequerentur, si id non fieret, mihi rescriptum sit, <persName
                        ref="Christian 4.">Regi</persName> non esse integrum quicquam in
                    Instrumentorum meorum huic exercitio inservientium sustentationem de suo
                    conferre. Secessi itaque primum <placeName ref="København">Haffniam</placeName>,
                    quæ Regni metropolis est, trium vel 4 horarum saltem itinere maritimo ab
                        <placeName ref="Hven">Insulâ illâ Uraniburgicâ</placeName> distantem. Ubi
                    cum in ædibus amplis iuxta vallum a me ipso exædificatis studia mea proprijs
                    sumptibus continuare in animum induxissem, eâque de caussâ nonnulla ex
                    Instrumentis meis ibi commode disposuissem, a <persName
                        ref="Valkendorf, Christoffer">Curiæ Magistro</persName> nomine Iunioris
                        <persName ref="Christian 4.">Regis</persName>, licet tunc in <persName
                        ref="Germany">Germaniâ</persName> absentis, id efficere prohibitus sum.
                    Quare cum has præclaras Artes isthic adeo neglectas, imo exosas animadverterem,
                    ut neque publicis neque privatis impensis ijs invigilandi otium atque commoditas
                    concederetur, malui universam <persName ref="Denmark">Patriam</persName>
                    plurimosque in eâ sanguine iunctos et Amicos inibi omnes derelinquere, quam
                    laborum Uraniæ nostræ frustrationem atque interitum spectare. Substiti tamen in
                    transmarino <placeName ref="Mecklenburg">Ducatu Megapolitano</placeName> per
                    Anni quadrantem et postea in vicinâ Cimbris <placeName ref="Holstein"
                        >Holsatiâ</placeName> integrum Annum, ut nostratibus, Patriæ <pb ed="A"
                        n="9r"/>adhuc studens, rem rectius deliberandi satis relinquerem temporis.
                    Quod cum incassum fieri viderem, et interea ab Augustissimo et Potentissimo
                    Imperatore <persName ref="Rudolf 2.">RUDOLPHO Secundo</persName>, Domino nostro
                    Clementissimo, inde in <placeName ref="Bohemia">Bohemiam</placeName> evocarer,
                    rebus meis, quam primum fieri potuit, in <placeName ref="Germany"
                        >Germaniâ</placeName> compositis et translatis <placeName ref="Magdeburg"
                        >Magdæburgum ad Albim</placeName> situm Instrumentis unâ cum reliquâ
                    supellectile domesticâ <placeName ref="Dresden">Dresdam</placeName> veni, ubi,
                    postquam de Epidemicis morbis in <placeName ref="Bohemia">Bohemiâ</placeName>
                    populariter grassantibus, quodque <persName ref="Rudolf 2.">Cæsar</persName> ob
                    ea pericula <placeName ref="Praha">Pragâ</placeName> relictâ in Arcem quandam
                    seorsim se recepisset, intellexissem, et simul a Mag<hi rend="sup">co</hi>
                    Domino <persName ref="Corraduc">CORRADUCIO</persName>, Imperij Procancellario,
                    per literas de <persName ref="Rudolf 2.">Cæs. Ma<hi rend="sup"
                        >tis</hi></persName> Clementissimâ voluntate admonerer, ut nimirum paulisper
                    in viciniâ me continerem, donec malum illud in <placeName ref="Bohemia"
                        >Bohemiâ</placeName> remitteret, atque Aula Cæs<hi rend="sup">a</hi>
                    recolligeretur, expectavi aliquandiu in propinquâ <placeName ref="Sachsen"
                        >Saxoniâ</placeName>, quoad iterum ex mandato <persName ref="Rudolf 2."
                        >Cæsaris</persName> a prædicto Domino <persName ref="Corraduc"
                        >CORRADUCIO</persName>
                    <pb ed="TBOO" n="VIII.228"/><placeName ref="Praha">Pragam</placeName> per
                    literas vocarer, quo superiore æstate cum totâ familiâ adveniens, a <persName
                        ref="Rudolf 2.">Cæs<hi rend="sup">a</hi> Ma<hi rend="sup">te</hi></persName>
                    mox benignissime receptus sum, atque annuo salario satis liberali, quo
                    Astronomiæ studio et rei domesticæ consuleretur, provisum, concessaque Arx
                    quædam Cæsareana <placeName ref="Benatky">Benachia</placeName>, quam ob loci
                    eximiam amœnitatem et fluvium Isaram circumcurrentem indigenæ Venetias Bohemorum
                    nuncupant, quæ quinque saltem milliaribus Germanicis sive sex horarum itinere
                        <placeName ref="Praha">Pragâ</placeName> metropoli removetur. Hanc tribus
                    alijs pariter oblatis, quod locus sit tranquillus et iocundus, ac simul admodum
                    êditus, adeoque Observationibus cœlestibus commodior, prætuli: ubi etiam
                    convenientia pro meis Instrumentis ordine et sigillatim disponendis ædificia
                    mandato et sumptu <persName ref="Rudolf 2.">Cæsaris</persName> confestim <pb
                        ed="A" n="9v"/>structa sunt, in quæ in <placeName ref="Bohemia"
                        >Bohemiam</placeName> mecum allata Organa, prout usus requirit, collocata
                    sunt. Reliqua ex <placeName ref="Germany">Germaniâ</placeName>, quam primum
                    hyems desierit, huc pariter advecta, ibidem usui adaptabuntur, ut sic, Cœlestium
                    favente Opifice, Uraniæ nostræ, quam <placeName ref="Denmark">Patria</placeName>
                    repudiavit, fundamina hîc reponantur, atque in <persName ref="Rudolf 2.">Cæs<hi
                            rend="sup">æ</hi> Ma<hi rend="sup">tis</hi></persName> totiusque Imperij
                    honorem Astronomiæ redintegratio continuetur, atque quam primum fieri possit,
                    compleatur. Quod post Divini Numinis providentiam huic optimo Imperatori omnium
                    liberalium Artium, inprimisque Mathematicarum Mæcenati benignissimo acceptum est
                    ferendum. Namque is Clementi manu nobis hæc otia fecit.</p>
                <p rend="indent">Hæc te, Clarissime Domine <persName ref="Pinelli"
                        >PINELLE</persName>, scire volui, si forte antea non satis innotuerunt, ut
                    rerum nostrarum vicissitudo et in <placeName ref="Bohemia">Bohemiâ</placeName> a
                        <persName ref="Rudolf 2.">Cæsare</persName> benignissime restitutum
                    hospitium te non lateret. Libros autem, quos <persName ref="Rudolf 2.">Cæs<hi
                            rend="sup">æ</hi> Ma<hi rend="sup">ti</hi></persName> dedicatos, cum
                    primum adveni, humillime obtuli, quoad duos priores, te vidisse autumo. Nam et
                        Ser<hi rend="sup">mo</hi> Principi atque Senatui <placeName ref="Venezia"
                        >Veneto</placeName> a prænominato Iuvene <app>
                        <lem wit="#TBOO">meâ caussâ</lem>
                        <rdg><note><q>meâ de caussâ</q> ex <q>eâ de caussâ</q> corr. A</note></rdg>
                    </app> reverenter exhibiti sunt, qui etiam eum Equitis aurati honore decorârunt.
                    Si vero nondum eos tibi inspicere contigit, ab Illustri et Clarissimo viro
                        <persName ref="Sagredo">IOHANNE FRANCISCO SAGGREDO</persName> id facile (uti
                    opinor) impetrabis. Tertius erat de restitutis motibus Solis et Lunæ eorundemque
                    cum consuetis calculis comparatione, quem alias (uti spero) videbis.</p>
                <p rend="indent">Porro ut per occasionem, quæ nunc ob Aulæ Cæsareæ propinquitatem
                    promptior quam antea occurret, me Eruditis tuis literis invisere, atque quod
                    hisce meis incomptis prævenerint, candide accipere non degraveris, quæso. Vale,
                    salutato a me peramanter ob conformia studia Præstantissimo isthic Mathematum
                    Professore <persName ref="Galilei">GALILÆO DE GALILÆIS</persName>; qui si mihi
                    (uti constituerat) per dictam occasionem scripsisset, me in respondendo non
                    invenisset difficilem. Poterit tamen id alio fortassis tempore præstari. Iamque
                    iterum vale, vir illustris et celeberrime, atque Annum hunc Iubilæum pluresque
                    alios subsequentes quam felicissime transige. Dabantur ex <placeName
                        ref="Benatky">Arce Cæsareanâ Benaticâ</placeName> 3 die Ianuarij Anno
                    1600.</p>
            </div>
        </body>
    </text>
</TEI>
