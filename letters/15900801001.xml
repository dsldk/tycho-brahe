<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.61</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 256-262</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1590-08-01"/>
                </correspAction>
                <correspAction type="received">
                    <persName>Jacob Curtius</persName>
                    <placeName>empty</placeName>
                </correspAction>
            </correspDesc>
            <creation><date>1590. 1. august</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-06-04" who="#pz">Filen etableret. Sideskift og afsnit ordnet. Navnetags indsat.</change>
            <change when="2019-06-06" who="#pz">korrekturlæst.</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.256"/>
                <pb ed="A" n="41r"/>
                <opener>MAGNIFICO ET AMPLISSIMO VIRO, NOBILITATE GENERIS ATQUE EXCELLENTI ERUDITIONE IN
                    PRIMIS CONSPICUO, DOMINO <persName ref="Curtius, Jacob">IACOBO CURTIO</persName> A <hi rend="it">SENFFTENAW</hi>, CÆSAREÆ MAIESTATIS CONSILIARIO
                    ATQUE IMPERIJ PROCANCELLARIO PRUDENTISSIMO, AMICO SUO
                    PLURIMUM HONORANDO, S.</opener>
                <p>QUAM mihi gratæ fuerint tuæ literæ, et præclaræ eruditionis et singularis erga me
                    studij plenæ, quas cum honorificentissimo Cæsareæ Maiestatis Privilegio
                    transmisisti, amplissime et nobilissime vir, dici a me paucis non potest. Nec
                    invenio, quî possim pro merito satis magnas tibi agere gratias, tam quod
                    magnificum illud Diploma mihi tua intercessione et autoritate impetrâris, in
                    artis Astronomicæ laudem et promotionem scite et decore a teipso ordinatum, quam
                    etiam quod tot tantisque publicæ administrationis, quæ tibi indies incumbunt,
                    occupationibus detentus, tantum nihilominus otij tibi sumpseris, ut mihi
                    luculenter admodum et amice rescribere non sis gravatus. Pro qua tua utraque
                    benevolentia adeo tibi devinctus sum, ut si quid a me unquam proficisci queat,
                    quod tibi acceptum aut honorificum sit, summa animi propensione memorem et gratum
                    me in omnibus sis inventurus. Idque sincere de me confirmans et pollicens
                    longiore gratiarum actione te non fatigabo, sed ad tuas literas paucis, ut
                    tempus fert, respondebo.</p>
                <p rend="indent">Quod in principio tam benevolum erga me et rem Astronomicam, quam in hac Insula
                    pro virili excolendam suscepi, declaras affectum, ut si per Cæsaris voluntatem
                    id liceret, me hîc invisere et coram Astronomiæ repurgandæ elaborata adminicula
                    inspicere deque his mecum conferre non grave duceres, id potius tuo singulari
                    candori et in Astronomica propenso studio tribuendum censeo, quam quod de me
                    meisque laboribus tale quid polliceri audeam, quod te tam illustri officio cum
                    magno Reipubl. commodo occupatum huc in Daniam, per tot viarum terræ marisque
                    anfractus allicere mereatur. Utinam tamen idipsum aliquando mihi evenire posset
                    felicitatis, ut te unâ cum communi amico <persName ref="Hagecius, Thaddaeus">THADDÆO</persName> hîc coram intueri liceret,
                    nihil sane mihi magis ex voto acceptiusque contingeret. Solent quidem invisere me
                    in his Uraniæ dicatis ædibus plærique, qui in Daniam appellunt viri Principes
                    aut eorum Legati, quemadmodum et proxime elapso vere serenissimus <persName ref="James 6.">Scotorum Rex</persName>
                    atque illustrissimus <persName ref="Heinrich Julius">Dux Brunsvicensis</persName> diverso tempore, cum <pb ed="TBOO" n="VII.257"/>amplo
                    et splendido comitatu, nostros hîc Lares accedere non dedignati sunt. Verum ut
                    dicam, quod res est, paucissimi inter viros vel prosapiæ claritudine, vel
                    officio aliquo eximio rebus Politicis addictos inveniuntur, qui hæc studia
                    penitius excoluerunt aut solidum aliquem in his 
                    progressum as<pb ed="A" n="41v"/>secuti sunt, utut videri volunt aliquatenus ea suspicere et nullo
                    non in pretio habere. Ideo nostra inventa atque fabricas hîc intuendo, quorsum
                    omnia spectent et quantam observationibus Astronomicis rite peragendis
                    promptitudinem pari certitudine coniunctam præbeant, parum discernunt. Si itaque
                    rerum harum intelligentes et gnaviter cupidi huc accederent (inter quos te
                    præcipuum obtinere locum, et <persName ref="Hagecius, Thaddaeus">THADDÆUM</persName> etiam nostrum, satis mihi conscius sum)
                    facile pro tua summa prudentia æstimâris, quam id foret mihi plurimis nominibus
                    longe gratissimum. Sed ut vos hîc præsentes exoptare quidem mihi pervolupe sit,
                    eius tamen me voti compotem fieri, amplissima et magnifica tua functio, qua
                    assidue apud Cæsaream Maiestatem distineris, <persName ref="Hagecius, Thaddaeus">THADDÆI</persName>que ingravescens senium
                    haudquaquam permittent. Ut tamen aliquatenus mea observatoria instrumenta
                    noscere possitis, quorundam modellas (ut vocant) petente id a me per literas
                    Domino <persName ref="Hagecius, Thaddaeus">THADDÆO</persName>, dum hîc moratur Tabellarius, confieri iussi, quas etiam vobis
                    asportandas illi tradidi. Si quam mearum in his structurarum ideam inde
                    concipere atque (modo ita libuerit) imitari detur, equidem libenter id video.
                    Sed vereor, ut ex tam parvis iconibus ipsissimæ machinæ omnibus suis partibus
                    satis absolute perspiciantur, cum singula tam exigua forma repræsentari
                    nequeant.</p>
                <p rend="indent">Est deinde præter alia summopere hoc mihi gratum, quod literis tuis adeo candide
                    de meis scriptis iudicium profers, omniaque in potiorem partem interpretaris.
                    Existimas autem eos, qui pro tuenda Aristotelæa opinione mihi, quod Cometas in
                    æthere procreari asseram, adversantur, id saltem in speciem, et dicis causa (ut
                    Iurisconsulti loquuntur) facere, quo plura ad veritatem enodandam eliciant. Et
                    solet quidem mos hic esse quorundam, qui ignorantiam aperte fateri erubescunt,
                    ut veritati data opera contradicendo, id quod scire avent, oblique extorqueant.
                    Suspicor tamen illos, qui se totos <persName ref="Aristoteles">ARISTOTELI</persName> addixerunt, non eo nomine hoc
                    agere, ut latentis certitudinis abscondita in apertum deducant, sed potius, ut
                    præceptoris sui decreta, tot iam seculis pro authenticis
                    habita, <pb ed="A" n="42r"/>integra conservent atque propugnent. Satis enim vident,
                    quod concesso hoc, Cometas in altissimo æthere versari, magnam partem Philosophiæ
                    Aristotelicæ, præsertim quantum ad Cœlestia et Meteorica attinet (ut etiam
                    revera plæraque in his prorsus falsa sunt) penitus collabascere, seque inde
                    deceptos frustra ætatem talibus nugis consumpsisse. Sed utrum horum sit, in
                    medio relinquens, ego quidem, quantum in me est, quæ cœlum ipsum per accuratas
                    observa<pb ed="TBOO" n="VII.258"/>tiones Geometrice expensas ostendit, in publicum
                    proferre, atque de eis apud intelligentes testificari non intermittam. Credant
                    vel contradicant, qui volent, et quocunque tandem affectu, sive bono sive
                    pervicaci, id fecerint, apud me perinde erit, modo ipsemet satis certo sciam, me
                    nihil citra ratam experientiam atque infallibiles demonstrationes in medium
                    adducere. Veritas enim seipsa contenta est, nec hominum opinionibus
                    afficitur.</p>
                <p rend="indent">Porro videris mihi adhuc, amplissime Domine <persName ref="Curtius, Jacob">CURTI</persName>, nonnihil hæsitare, an omnes
                    Cometæ ætherei sint, in qua ego prorsus persisto sententia, an vero nonnulli
                    eorum sublunares concedi possint. Et quantum colligo, multum te movet eximij
                    illius <persName ref="Regiomontanus">REGIOMONTANI</persName>, tum etiam fortasse <persName ref="Vögelin">VOGELINI</persName> Viennensis in duobus Cometis,
                    quos elementares e suis observationibus concluserunt, autoritas. At firmam
                    eorum placitis nequaquam inesse certitudinem, alias ostendere decrevi. Plausibile quidem est, Regiomontanianum Cometam sublunarem fuisse, ex quo motu
                    diurno proprio circa medietatem apparitionis suæ 40 gradus circuli magni
                    confecerit. Attamen id sufficienter non probat, infra &#x263E;<hi rend="sup">am</hi> necessario extitisse.
                    Neque etiam satis video, quomodo hæc cohæreant, Cometam paulo ante medietatem
                    Ianuarij incipientem et usque in finem Februarij perdurantem, non multo plus
                    dimidio cæli ambitu emensum fuisse, cum tamen pro maiori itineris parte 40 gradus
                    uno die absolvisse dicatur, siquidem hac concitatione intra quinos dies
                    semicirculum complevisset. Nec moror, quod <persName ref="Regiomontanus">REGIOMONTANUS</persName> sex graduum parallaxin
                    illi attribuerit, cum ex certis depromptam observationibus demonstrationem, quæ
                    id necessario convincat, nequaquam proferat. <pb ed="A" n="42v"/>Videtur autoritate <persName ref="Aristoteles">ARISTOTELIS</persName>, ut
                    plærique alij, fascinatus studiose ex erronea aliqua
                    consideratione sic constituisse. Licet enim Mathematicus inprimis excellens fuerit, attamen in observationibus
                    cœlestibus citra errorem peragendis non satis versatus erat, neque instrumenta
                    ab omni erroris suspicione vindicata ad manus habuit, prout facile liquet ex
                    ipsius quibusdam in &#x2609;lis et Planetarum iam dudum publicatis observationibus. Si
                    Cometa eius toto durationis tempore per sesquialterum mensem circuli in sphæra
                    magni arcum motu suo proprio designabat, adeo ut integrum semicirculum et paulo
                    ultra in hoc tramite expleverit (quemadmodum ipsemet fatetur) nequaquam
                    elementaris naturæ, sed potius cœlestis particeps fuit, cum sublunaribus
                    Meteoris talis per circuli maximi ambitum ordinarius incessus tanto tempore et
                    in tot reiteratis per motum primum concitatissimis revolutionibus competere
                    nequeat. Taceo, quod parallaxin admittere sex partium et orbitam circuli magni
                    designare inter se dissentanea sint. Non enim in altiore et decliviore situ intra eiusdem circuli limites ob
                    parallaxeos variam divagationem continebitur. <persName ref="Vögelin">VOGELINI</persName> demon<pb ed="TBOO" n="VII.259"/>stratio incertis nititur Dedomenis, nimis lubrica via et Quadrante puerili
                    conquisitis. Nec motum Cometæ proprium, qui parallaxin plus iusto adauxit,
                    discernebat, et temporis intervallo nimis arcto usus est, ut facile tum his tum
                    alijs de caussis in tam enormi parallaxi isti Cometæ imputanda labi potuerit.
                    Quin potius illum revera cœlestem fuisse tarditas motus proprij, quo non plene
                    tres gradus in unica revolutione diurna absolvebat, testimonium non obscurum
                    præbet. Sed hæc uberius convenientiore loco discutienda nobis erunt.</p>
                <p rend="indent">Quod novas meas cœlestium motuum Hypotheses tuo erudito suffragia approbas,
                    plurimum mihi ipsi congratulor. Licet enim illæ a quibusdam, præsertim
                    Aristoteleis, in orbium soliditatibus ipsa etiam iudicij præoccupatione
                    induratis, impugnentur, prout fieri solet circa rem novam et nondum omnibus
                    satis perspectam, ego tamen vel tui solius, qui totum negotium penitius
                    introspicere et undiquaque ponderare optime nosti, de his censuram omnium
                    istorum meris opinationibus præfero. Nec dubium erit, quin per has Hypotheses
                    apparentijs cœlestibus abunde admodumque exacte satisfiat, quodque omnium ætatum observationibus congruant, quatenus per <pb ed="A" n="43r"/>veterum non ubique satis subtiliter factas animadversiones id
                    ullo modo præstare licebit. Nam et in ipso Ptolemæo, utut Ægiptiacis magnifice et Regijs sumtibus extructis
                    organis uso, tam in fixarum quam in errantium stellarum observationibus plæraque
                    ad præcisionem accuratiorem requisita desidero. Recentiorum, si quæ habentur circa
                    cœlestia adversiones, dubiæ nimisque lato modo acceptæ sunt, adeo ut ne quidem
                    magni illius <persName ref="Copernicus">COPERNICI</persName> circa has annotationibus satis tuto fidere liceat. Et
                    quid facient, cum ne Solis quidem motum et affixarum stellarum ipsi cœlo
                    congruentia loca hactenus rite explorare sustinuerint, ut de instrumentorum,
                    quibus innituntur, fallacitate nihil dicam.</p>
                <p rend="indent">Sunt mihi in promtu plurimorum proxime antecedentium annorum exquisitæ in
                    stellis, tam fixis quam erraticis, atque ambobus luminaribus observationes,
                    quarum eæ, quas postremis duodecim, postquam in hac Insula solidiora et ampliora
                    organa ad amussim elaborari curavi, nactus sum, eiuscemodi sunt, ut solidam
                    Astronomiæ instaurationem illis superstruere tutum sit. Expecto adhuc nonnullas in
                    tribus penderosioribus Planetis acronychas animadversiones, quo plurimis
                    invicem collatis, in distantioribus præsertim eccentricorum locis, certius et
                    exactius de Apogæis et eccentricitatibus pronuntiem. Deprehendo enim Apogæa
                    Planetarum intra aliquot gradus non esse rite hactenus disposita, ut
                    eccentricitates, quæ etiam paulo aliter se habent, iam præteream. Quamprimum
                    autem Opus illud Recentiorum cæli Phænomenωn, quod nunc præ manibus habeo,
                    absolvero, statim ad alterum de mundo coævorum syderum revolutionibus, favente
                    cœlestium Opifice, <pb ed="TBOO" n="VII.260"/>pertexendum me accingam. Sternent enim hæc
                    præcedentia in plurimis ad sequentia viam, et hypotheseos nostræ certitudinem,
                    eo præsertim quod cœlum realibus orbibus compactum non sit, ut hactenus frustra
                    creditum est, confirmabunt, atque unâ Solis et fixarum stellarum restitutionem
                    accuratam, sine qua cætera frustra tentantur, suppeditabunt. Maturabo autem, quo
                    ad eius fieri poterit, et a divina clementia concessum fuerit, posterius illud
                    astrorum perennium opus. Facile tamen per teipsum æstimare potes, tantum laborem modico tempore non
                    exantlari. Fui hisce aliquot præcedentibus annis architectonicis curis et
                    instru<pb ed="A" n="43v"/>mentorum variorum fabricatione plurimum occupatus, adeo ut præter observationum, quas interea conquisivi,
                    aliqualem copiam earundemque, tam inter se, quam cum aliorum inventis
                    collationem et hypotheseos motibus apparentibus convenientem ordinationem nihil
                    fere, quantum ad Tabularum structuram, moliri licuerit: quandoquidem etiam sine
                    tabulis Astronomicis per solam triangularem supputationem Planetarum situs
                    secundum aliquam datam hypothesin explorare non sit difficile. Quamprimum autem
                    cætera, quæ prius conficienda suscepi, ad colophonem perduxero, tum demum
                    hypothesium cum observationibus, tam veterum quam nostris, conciliationem et
                    comprobationem Canonumque Astronomicorum hinc deductam calculationem, quæ plus
                    laboris quam ingenij requiret, instituere opportunum erit. Interim si quæ (uti
                    in rebus fit arduis) morula inciderit, æquanimiter ferenda est, et divinæ
                    providentiæ, quæ actiones et successus rerum humanarum moderatur, omnia cum
                    ipsius auxilij imploratione submisse et patienter committenda.</p>
                <p rend="indent">Quadrantis ultimo a te adinventa in singula minuta distributio admodum
                    ingeniosa est, et si dextre perficiatur, non dubito, quin usui etiam accommoda
                    sit. Videtur tamen in ipsa constructione paululo laboriosior, et tot alij
                    Quadrantes, intra ultimum ducti, aliquantum spatij occupare necesse habent. Unde
                    fit, ut intimus et centro proximus respectu ultimi plurimum de ambitu amittat,
                    quod et de intermedijs quo ad magis vel minus intelligendum. Sicque divisionibus
                    minimis rite discernendis non æque in ipsa praxi capaces erunt, ac si iuxta
                    ultimum et maximum Quadrantem omnis subdistinctio perficeretur. Ipsa quoque
                    fiduciæ linea non facile unum punctum ab altero discernet, nisi iustæ
                    magnitudinis fuerit instrumentum. Certum tamen est, hanc tuam inventionem
                    Nonianâ multis modis prævalere, imo et illi præferendam, quam ex tua indicatione
                    <persName ref="Clavius">CLAVIUS</persName> suo Scioterico libello in publicum protulit. Ut tamen id, quod res
                    postulat, indicem: omnes eiuscemodi inventiones, licet admodum ingeniosæ sint,
                    et quo ad speculationem ipsamque demonstrationem Geometricam rite constent, cum
                    tamen ad praxin mechanicam atque ipsam in observationibus tractan<pb ed="TBOO" n="VII.261"/>dis expeditionem perventum<pb ed="A" n="44r"/>fuerit, tunc
                    demum patefit, an id re ipsa præstent, quod prima fronte pollicentur. Noniana
                    certe distinctio, etiam subtiliore quam ab ipso ratione et pluribus particulis
                    administrata (modus enim, quo is utitur, non suppeditat omnia 90 graduum minuta)
                    ijs, quæ autor pollicetur, nequaquam satisfacit, quod in duobus Quadrantibus
                    orichalcicis tali methodo subtilissime elaborata divisione ipsa me dudum docuit
                    experientia. Per hanc etiam rerum magistram vere id assecutus sum, ut nisi
                    Quadrantes per se sufficientem habeant magnitudinem, utpote 4 vel trium ad
                    minimum cubitorum, frustra in subdivisionum compendijs, quibus singula minuta
                    scite exprimantur, laborari. In minoribus etenim organis punctationes, quacunque
                    tandem solertia ordinatæ, plures simul quasi in eandem fiduciæ lineam incidunt,
                    ut eas ab invicem discernere vix liceat, prout ipsamet experimentatio te satis
                    edocebit. Ego in Quadrantum aut Armillarum et quorumvis arcuum in minimas
                    quasque particulas distributione utor punctis quibusdam transversalibus sextam
                    vel duodecimam graduum partem in singula minuta vel etiam horum aliquotam
                    portionem subdividentibus, prout circa finem libri nostri secundi Æthereorum
                    Phænomenωn hunc gradus singulos minutatim subdividendi modum quodammodo
                    denotavi, qui præ omnibus alijs et factu facilis et usui in primis accomodatus,
                    tum etiam per se nihil vitij aut dubij suggerens diutina mea tractatione
                    comprobatus est, quem etiam tanquam maxime expeditum et certum omnibus meis
                    instrumentis adhibeo. Ideoque eum, si quando organa Astronomica confici
                    curaveris, tibi commendatum volo. Experiêre utique multo operosioribus inventis,
                    quo ad praxeos indubiam administrationem prævalere. Hoc quoque illustrissimus
                    Princeps <persName ref="Wilhelm, landgrave of Hessen">WILHELMUS</persName>, Landgravius Hassiæ, in suis Quadrantibus atque Sextantibus
                    aliquot iam annis, postquam ex instructione <persName ref="Wittich, Paul">WITICHIJ</persName> ad meorum imitationem sua
                    instrumenta, tam quo ad graduum subdivisionem quam pinnacidiorum applicationem,
                    renovavit, feliciter utitur. Habet insuper hæc ratio id peculiare, quod parvo
                    spatio comprehensa Armillis etiam quibusvis applicari possit, quod in alijs, ubi
                    plurimæ introrsum circinationes ducuntur, minus competit.</p>
                <p rend="indent">Postremo intelligo, te etiam in triangulorum erudita scientia egregie et solide versatum, et compendia in his numerorum <pb ed="A" n="44v"/>tractationi faciliori inservientia ingeniose et utiliter
                    adinvenire, quod facio, ut par est, plurimi. Quin et ego triangulorum
                    supputationem compendiosiorem reddere non parum laboravi. Si tua etiam inventa
                    et aliorum, quotquot nancisci liceat (plus enim vident oculi quam oculus) mecum
                    per opportunitatem communicaveris, rem pergratam præstiteris.</p>
                <p rend="indent">Sed ut Epistolæ modum non excedam, nec te gravioribus publici officij oneribus
                    occupatum nimium detineam, modo finem faciam, <pb ed="TBOO" n="VII.262"/>omnium Creatori Deo
                    ex animo te commendans. Is te in Reipub. tam politicæ quam literariæ, ornamentum
                    et emolumentum diutissime magnis donis et varijs bonis florentem conservare
                    dignetur. Vale, arnplissime vir, atque hæc inter plurimas alias curas exarata
                    pro tuo singulari candore æqui bonique consule, meque tua benevolentia atque
                    amore, quod facis, in posterum complecti non intermitte. Ego vicissim, quantum
                    in me est, quocunque genere officij liceat, te demereri conabor, atque ad
                    gratificandum perpetuo quam paratissimum me præstabo. Iterum, mi <persName ref="Curtius, Jacob">CURTI</persName>, amice eximie, vale. Datæ Uraniburgi die primo Augusti veteri
                    stylo Anno 1590. </p>
            </div>
        </body>
    </text>
</TEI>
