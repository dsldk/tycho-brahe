<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Paul Hainzel</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.7</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="B">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 14-15</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Paul Hainzel</persName>
                    <placeName>Augsburg</placeName>
                    <date when="1574-03-10"/>
                </correspAction>
                <correspAction type="received">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date>1574. 10. marts</date><placeName>Augsburg</placeName></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-03-14" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.14"/>
                <pb ed="A" n="13r"/>
                <opener>NOBILITATE ET ERUDITIONE PRÆSTANTI IUVENI, DOMINO TYCHONI BRAHE.<lb/>S. P. D. </opener>
                <p>DICERE non possum, Nobilissime et amantissime mi TYCHO, quanta voluptate me
                    affeceris, non saltem eruditissimis literis, ad me nuper datis, sed et
                    contemplatione tua vere Mathematica, de miraculosa illa ad Cassiopeiam stella,
                    quæ ante paucas hebdomadas plane conspici desijt, quam ego quidem Cometam
                    appellare solitus sum, secundum receptam ex <persName ref="Aristoteles"
                        >ARISTOTELIS</persName> schola opinionem, licet ut fatear id, quod res
                    postulat, propriæ meæ observationes, Quadrante illo maximo, ex tuo præscripto
                    hîc fabrefacto, obtente convincant, id, quicquid erat iubaris, non infra Lunam
                    fuisse, sed in altissimo æthere, siquidem nullæ proveniant parallaxes ex meis
                    diligenter institutis observationibus, et tamen non ausus fui dicere, supra
                    Lunam extitisse, ne contra Philosophum, cuius præcipua est autoritas, quippiam
                    affirmarem, qui Cœlum nova non admittere corpora indubitanter statuit. Sed
                    prævaleat autoritati experientia, præsertim cum tu accuratissimis tuis
                    Instrumentis et Observationibus idem, quod ego, deprehenderis: nimirum nullam
                    prorsus adfuisse huic φαινομένῳ parallaxin, veluti etiam satis evidenter in hoc
                    tuo eruditissimo scripto demonstrasti, quod sane longe antecellit omnium aliorum
                    hactenus de eadem stella in publicum editas conceptiones, ita ut vix cum hac
                    conferri mereantur: et optarem quam maxime, me id prius obtinuisse, ut
                    descriptum eius cum doctis hinc Mathematicis, cum duraret adhuc ea stella,
                    præsertim <persName ref="Mästlin">MÆSTHLINO</persName>, qui idem tecum
                    sentire videtur, licet non tam evidenter atque dilucide, sed per ambages quasdam
                    demonstret, communicare potuissem. Sed spero, me plura exemplaria a te
                    obtenturum, eademque, uti polliceri videris, auctiora reddita, tum demum alijs
                    ea impertiar. Interea hoc meum, uti rem pretiosam, reservabo, et <persName
                        ref="Hainzel, Johann">fratri</persName>
                    <pb ed="TBOO" n="VII.15"/>meo atque <persName ref="Wolf, Hieronymus"
                        >WOLFIO</persName> nostro ostendam. Quamprimum igitur plura eiuscemodi
                    publicaveris, me eorum facere participem ne supersedeas quæso. Adiunxi hisce
                    observationes meas in hac ipsa stella, et quibusdam alijs, factas eodem
                    Quadrante permagno, tuo instinctu hîc elaborato, quas examinare poteris, et tuam
                    postea mihi de ijs indicare censuram. Plura nunc scribere non vacat, ob
                    negotiorum molem in hoc officio, quod sustineo, publico. Tu itaque vale, optime
                    mi TYCHO, et sæpius me tuis eruditis literis invisere ne omittas. Iterumque
                    etiam atque etiam vale. Datæ <placeName ref="Augsburg">Augustæ
                        Vindelicorum</placeName>, Anno 1574 die 10. Martij. </p>
                <lb/><p rend="rightMargin">T.<lb/><persName ref="Hainzel, Paul">Paulus Haintzel</persName>.</p>
            </div>
        </body>
    </text>
</TEI>
