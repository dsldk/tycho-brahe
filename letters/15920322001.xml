<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.57</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 332-334</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>empty</placeName>
                    <date when="1592-03-22"/>
                </correspAction>
                <correspAction type="received">
                    <persName>Thaddaeus Hagecius</persName>
                    <placeName>empty</placeName>
                </correspAction>
            </correspDesc>
            <creation><date>1592, 22. marts</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-10-30" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.332"/>TYCHO BRAHE AD <persName
                        ref="Hagecius, Thaddaeus">THADDÆUM HAGECIUM</persName>.</opener>
                <p><pb ed="A" n="28r"/>QUAMVIS non ita dudum sit, quod tibi scripserim, optime et
                    amantissime mi <persName ref="Hagecius, Thaddaeus">THADDÆE</persName>, tamen et
                    has superaddere non gravabor; amicorum enim est sæpius se invicem, si coram non
                    licet, saltem literis invisere. Ut vero aliquatenus cognoscas, id quod
                    superioribus indicavi, me hortatu et suasu magnifici Domini <persName
                        rend="Curtius">CURTII</persName> potissimum impulsum, Astronomiæ
                    instaurationem, quam in opus integrum et peculiare reservare constitueram, nunc
                    Progymnasmatis quibusdam Prodromi loco in publicum emittere, en habes operum
                    meorum, quæ typis brevi, Deo volente, absolventur, quaternionem primum, eorum
                    contenta sua inscriptione indicantem, ex qua cætera facile ratiocinabere;
                    hincque colliges me idipsum, quod tunc literis pollicitus sum, nunc moliri.
                    Addidi autem eiusdem quaternionis sena exempla, ut suppeterent, quæ hincinde ad
                    Bibliopolas tum vestrates, tum etiam in <placeName ref="Austria"
                        >Austria</placeName>, <placeName ref="Hungary">Hungaria</placeName> atque
                        <placeName ref="Poland">Polonia</placeName> degentes mitteres, si forte
                    aliqui illic essent, qui exemplaria nonnulla horum tomorum iusto pretio obtinere
                    sategerint. Erunt autem quatuor, et quilibet eorum iustæ magnitudinis, ad
                    semiquinque videlicet Alphabeta in hac Regali sic dicta (uti vides) papyro
                    excrescens, suntque plurimis schematibus et tabulis hincinde referti. Ubi a te
                    certior factus fuero, num aliquot exemplaria cupiant, deque numero et pretio,
                    mittam hac instante æstate, favente Numine, quotquot expetierint, præsertim
                    quantum <pb ed="TBOO" n="VII.333"/>duos priores tomos attinet. Expecto indies
                    Privilegium regis Hispaniarum, Cæsareano subiungendum, quod ubi nactus fuero,
                    publicationem non diutius differam.</p>
                <p rend="indent">Carmina, quæ hîc vides, in secunda pagina, non semper id spacij
                    replebunt, sed ubi a serenissimo <persName ref="James 6.">Scotorum
                        Rege</persName> et illustrissimo Principe Landgravio iuniore <persName
                        ref="Moritz, landgrave of Hessen">MAURITIO</persName>, qui ambo eximia
                    pollent vena poëtica, quædam in operum horum commendationem concinnata, prout
                    confido, accepero, <pb ed="A" n="28v"/>epigrammata illa hanc paginam honoris
                    caussa occupabunt. Secundo autem tomo genere et autoritate nobilium virorum
                    carmina pariter præfigam. Ubi scio quæ prædictus magnificus <persName
                        rend="Curtius">CURTIUS</persName> in gratiam communium studiorum concinnare
                    non degravetur (nam ut Oratorem agit eloquentem et eximium, sic a Poësi quoque
                    illum non abhorrere <app>
                        <lem>existimârim</lem>
                        <rdg><note>ex <q>censuerim</q> corr. A</note></rdg>
                    </app>) ea Producis Holsatiæ Domini <persName ref="Rantzau, Heinrich">HENRICI
                        RANZOVIJ</persName> versibus iam antea obtentis (quod et is hisce studijs
                    non parce afficiatur) præponam, reliquis clarorum et doctorum virorum lusibus
                    metricis in frontispicia duorum postremorum tomorum reservatis. Scripsi autem
                    ipsemet proximis diebus serenissimo Scotorum Regi <persName ref="James 6."
                        >IACOBO Sexto</persName> et ipsius Cancellario <persName ref="Maitland"
                        >IOANNI METELLO</persName> hac de re carmine elegiaco, tum quoque Epigramma
                    quoddam literis ad illustrissimum Principem <persName
                        ref="Moritz, landgrave of Hessen">MAURITIUM</persName> Landgravium iuniorem
                    hoc nomine datis subiunxi, quorum carminum descriptum hîc addidi, si forte
                    talibus delectaris, et si plures nosti Principes, poëseos gnaros et horum
                    studiorum amantes, indica eorum nomina unâ cum titulis, nam et ad eos pariter
                    carminibus scribam, carminaque in Astronomiæ commendationem, uti spero, ab ipsis
                    impetrabo. Conducibile enim et decorum sentio, hæc studia a viris Principibus
                    atque in fastigio humanarum dignitatum collocatis commendari atque ornari, ut eo
                    facilius alacriusque plures ad hæc per se ob sublimitatem difficultatemque,
                    quodque minus lucrosa sint, alias abhorrentes, ad eorum culturam invitentur.
                    Scis enim tritum illud: <hi rend="it">Principibus placuisse viris non ultima
                        laus est</hi>, licet ego Philosophice et penitius rem introspiciendo aliter
                    censuerim. Nolo te nunc pluribus obtundere, nec enim dubito, quin tam his quam
                    alijs nostris desiderijs, quantum in te est, sis sponte profuturus. Ego ad tibi
                    pariter gratificandum offero omnem operam et studium, adeoque me ipsum totum.
                    Vale, et magnisicentissimum Dominum <persName ref="Curtius">CURTIUM</persName>
                    meis verbis honorifice saluta. Iamque iterum bene vale.</p>
                <p rend="indnet">Dat. 22 Martij Anno 92.</p>
                <p rend="indent">Intellexi ex Domini Doctoris <persName ref="Sagerus"
                        >SAGERI</persName> Lubecensis literis, nuper ad me datis, <persName
                        ref="Rheticus">RHETICI</persName> Bibliothecam tibi fuisse in testamento
                    deputatam. Quod si sic est, rogo, ut quicquid ad rem Astronomicam facit, sive id
                    a præceptore suo <persName ref="Copernicus">COPERNICO</persName>, sive suapte
                    industria habuerit, meis <pb ed="TBOO" n="VII.334"/>sumtibus descriptum mature
                    communicare velis. Et si eclipsin &#x263E; ultimo in fine præcedentis anni
                    contingentem, cœlitus illic denotastis, vel ullas alias, sive a te ipso sive
                    aliunde conquisitas, in promptu habes vel nancisci poteris observationes, me
                    quoque earum compotem per primam occasionem effice, quo Meridianorum
                    discrepantiam hinc certius quam alias, adhibitis nostris vel observationibus vel
                    numeris, rimari concedatur.</p>
            </div>
        </body>
    </text>
</TEI>
