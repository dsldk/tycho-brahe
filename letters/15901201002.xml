<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.5</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="Friis">
                        <bibl><title>Tychonis Brahei et ad eum doctorum virorum epistolae ab anno
                            1588</title>, ed. F.R. Friis, 1900</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 285-288</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Brahe, Tycho (1546-1601)</persName>
                    <placeName>empty</placeName>
                    <date when="1590-12-01"/>
                </correspAction>
                <correspAction type="received">
                    <persName>Jacob Curtius</persName>
                    <placeName>empty</placeName>
                </correspAction>
            </correspDesc>
            <creation><date>1590. 1. december</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-08-23" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.285"/>
                <opener>TYCHO BRAHE AD IACOBUM CURTIUM.</opener>
                <pb ed="A" n="4r"/>
                <p>RESCRIPSI tuis humanissimis pariterque eruditissimis hac præterlapsa æstate ad me
                    datis literis, vir amplissime et nobilissime, amice in primis honorande, idque
                    per eundem quem tunc temporis ad me ablegâras Tabellarium, nec dubito, quin
                    literæ meæ tibi satis certo redditæ sint; quare de ijs, quæ tunc ultro citroque
                    inter nos agebantur, nunc ulterius quidpiam movere, minus duco operæpretium.
                    Unum saltem vel alterum est, de quo te denuo hisce compellandum censui. Cum
                    Geographiæ exacta cognitio Astronomiæ penitius excolendæ non parum (uti scis)
                    subsidij adferat, hæc vero ab antecessoribus nostris non minus quam altera
                    nequaquam satis accurate et solide exculta est: decrevi itaque proprijs
                    Instrumentis missis hincinde per Europam idoneis observatoribus quorundam
                    præcipuorum locorum latitudines atque longitudines indagari curare, et primo
                    quoque tempore cum portatili quodam Sextante, cochleis ad dissolutionem et
                    compositionem hincinde dispositis, compagniatum quendam ex meis in Germaniam
                    amandabo, qui <placeName ref="Rostock">Rostochij</placeName>, <placeName ref="Wittenberg">Vitebergæ</placeName>, <placeName ref="Dresden">Dresdæ</placeName> elationes polares exactius, quam
                    antea factum est, scrutetur, indeque <placeName ref="Praha">Pragam</placeName> et ad vos transiens idem illic
                    scrutabitur. Tum instrumenti huius fabricam concinnam atque usum apprime
                    expeditum coram <pb ed="TBOO" n="VII.286"/>perspicies, atque si ita lubuerit, imitari facies.
                    Postea <placeName ref="Nürnberg">Noribergam</placeName> translato Organo, ibi etiam poli sublimitatem exactissime
                    observari in votis habeo, idque eam potissimum ob caussam, ut ex observationibus
                    quibusdam <persName ref="Gualterus">BERNHARDI GUALTERI</persName> discipuli <persName ref="Regiomontanus">REGIOMONTANI</persName>, illic ante unum proxime
                    seculum habitis, ijsdemque inter se invicem collatis atque expensis, de Apogæo
                    atque Eccentricitate Solari, augeanturne an vero minuantur, aliquid certi et
                    indubitati concludere queam, quod absque eius loci polari elevatione
                    scrupulosissime cognita fieri haud posse tute non ignoras. At hanc e Solaribus
                    altitudinibus etiam in utroque Solstitio diligenter exploratis, rimari non satis
                    tutum est, ut diutina nos docuit experientia, caussæque, cur id fiat, alibi a
                    nobis exponuntur. Peractis autem ijs, quæ <placeName ref="Nürnberg">Noribergæ</placeName> <pb ed="A" n="4v"/>intermediante hoc instrumento denotanda habeo, optarem quidem illud in <placeName ref="Italy">Italiam</placeName>,
                    ut et illic polares quædam designarentur altitudines, transportari. Verum cum
                    Alpium longinquæ et præruptæ salebræ non parum impedimento sint, quo minus
                    Organum hoc in <placeName ref="Italy">Ausoniam</placeName> sartum tectum absque ulla læsione perferatur, suo etiam
                    pondere itineris difficultates respuente, vix id præstari posse mihi persuadeo.
                    De alia igitur ratione, qua nihilominus in præcipuis quibusdam <placeName ref="Italy">Italiæ</placeName>
                    civitatibus nostris desiderijs satisfiat, mecum constitui. Degit enim nunc
                    <placeName ref="Padova">Patavij</placeName> iuvenis quidam nostras <persName ref="Gellius">GELLIUS SASCERIDES</persName> nomine, qui mihi paulo antea
                    octennium domesticus fuit, atque tam in exercitijs Astronomicis quam Pyronomicis
                    fidelem navavit operam; huic per literas iam nuper significavi, ut illic
                    Sextantem quendam ad instar cuiusdam meorum, quos hîc vidit atque tractavit,
                    meis sumptibus confieri procuret atque eius beneficio quorundam <placeName ref="Italy">Italiæ</placeName> locorum
                    latitudines ratas inquirat, meque de his postea certiorem reddat. At cum ne hîc
                    quidem consistere animus sit, sed usque in <placeName ref="Egypt">Ægiptum</placeName> ad septemplicis <placeName ref="Nile">Nili</placeName> ostia
                    observationes extendere, <placeName ref="Alexandria">Alexandriam</placeName> videlicet in locum vetustissimæ
                    habitationis Ptolemaicæ, partim ut Poli altitudo mihi usitato more illic
                    accuratissime explorata cum Ptolemaica consignatione conferri queat, et an rite
                    satisque exacte, de quo etiam certis de caussis non parum dubito, ab eo
                    constituta sit, aut etiam, ut nonnulli, sed frustra, uti opinor, suspicantur,
                    mutationem aliquam tot interlapsis seculis senserit, indubitate dignoscatur,
                    partim ut per &#x263E;<hi rend="sup">am</hi>, cum circa 90<hi rend="sup">am</hi> ab horizonte Eclipticæ partem versatur, si
                    modo per eclipsationes non liceat, longitudo eius loci, qua Geographi
                    autoritati Ptolemaicæ confisi præcipue utuntur, et de Meridianorum respectu
                    huius atque aliorum Europæ locorum differentijs aliquid rati et ambiguitati non
                    obnoxium decernere liceat. Verumenimvero, cum instrumentum, quod in <placeName ref="Italy">Italia</placeName>
                    parari iussi, non commode in <placeName ref="Egypt">Ægiptum</placeName>, ob itineris nimiam intercapedinem aliasque
                    difficultates transvehi operâ unius alicuius hominis possit, nec etiam unicum
                    tanto <pb ed="TBOO" n="VII.287"/>labori atque indubiæ pervestigationi sufficiat, et is etiam,
                    de quo <pb ed="A" n="5r"/>dixi, <persName ref="Gellius">GELLIUS</persName> meus ex his Arctois locis oriundus,
                    <placeName ref="Adriatic Sea">Maris Adriatici</placeName> atque <placeName ref="Mediterranean">Mediterranei</placeName> æstuationes, tum etiam aëris Ægiptiaci
                    subtilitatem atque fervorem absque valetudinis iactura aut vitæ periculo vix
                    sustinuerit, et res hæc per se alias sit magni momenti, plurimumque ad
                    Geographiæ adeoque ipsius Astronomiæ plenariam instaurationem conducat, omnem
                    idcirco movendum esse duco lapidem, ut etiam hîc votis nostris respondeat
                    successus. Hîc vero tuum quam maxime desidero expetoque unâ cum consilio
                    auxilium. Si enim ad Magnificentiss. Cœsareæ Maiestatis Legatum, qui
                    <placeName ref="Venice">Venetijs</placeName> moratur, interposita etiam, si opus fuerit, eiusdem Cæs. Maiestatis
                    auctoritate, literas dare non gravatus fueris, quibus is rogetur admoneaturque,
                    ut ab Illustrissimo Venetorum Principe atque Senatu amplissimo impetret, ut duo
                    vel tria eiuscemodi Instrumenta per idoneos artifices adamussim fabrefieri
                    mandent, et duos vel tres harum rerum capaces et industrios iuvenes locorum
                    insuper et viarum non ignaros deputent sumtusque et necessaria, quod illis
                    perfacile est, largiantur, quo <placeName ref="Alexandria">Alexandriæ</placeName> non unico saltem, <app><lem>[sed]</lem><rdg><note>suppl. Friis</note></rdg></app> si id forte in
                    tanto itinere læsionem aliquam admiserit, duobus vel tribus loci eius tam
                    longitudo quam latitudo diligentissime indagetur: si inquam tua intercessione
                    atque ope hoc ipsum <placeName ref="Venice">Venetijs</placeName> mature procuratum fuerit, equidem non dubiam
                    concipio spem, omnia exoptatationi nostræ feliciter et commode satisfactura.
                    Instrumenta autem eiuscemodi affabre et absque vitio elaborandi rationem
                    artificibus Venetis præscribet antedictus <persName ref="Gellius">GELLIUS</persName>, tum etiam eos, qui observandi
                    gratia <persName ref="Alexandria">Alexandriam</persName> amandandi venient, de eorum usu atque tractatione, cæterisque
                    ad cœlestem denotationem rite et citra errorem perficiendis sufficienter
                    instruet, stellarumque quarundam declinationes atque distantias meis hîc organis
                    antea conquisitas, quibus uti et instrumentorum certitudinem examinare
                    comprobareque poterint, suppeditabit. De quibus etiam omnibus illum ante paucas
                    septimanas affatim per literas admonui. Nec dubito, quin is in diligenter
                    exequendis ijs, quæ illi a me iniuncta sunt, suo officio non sit defuturus, cum
                    ipsius fidem et solertiam pari integritate coniunctam iamdudum diu multumque
                    exploratam habeam. Quapropter te præstantissime et spectatissime vir non solum
                    per eam, quæ nobis intercedit, amicitiam, sed ulterius <pb ed="A" n="5v"/>quoque per divinæ illius Astronomiæ incrementa atque restaurationem, quam te præ
                    multis alijs summis votis exoptare expectareque non ignoro, et quibus insuper
                    possum precibus, obnixe rogatum habeo, ut nostris desiderijs hac in parte
                    subvenire, illisque tua autoritate atque suasu adeoque manuductione et auxilio
                    præsto esse non molestum ducas.</p>
                <p rend="indent">Cedit illud, ut spero, non solum in antiquissimæ et præstantissimæ 
                    <pb ed="TBOO" n="VII.288"/>syderalis scientiæ atque Cosmographiæ promotionem et commodum, verum etiam in
                    inclytissimæ Cæsareæ Maiestatis atque amplissimæ <placeName ref="Venice">Reipub. Venetæ</placeName>, tuique ipsius,
                    qui hæc procuras atque promoves, laudem atque apud posteros, si qua restabit
                    benemeritorum gratia, memoriam et perpetuam celebrationem. Cumque nihil diffidam
                    te sponte tua ad rem Astronomicam sublevandam locupletandamque et meis in his
                    conatibus adiutandis (cuius et iam antea eximium specimen in procurando illo
                    honorifico atque illustri Diplomate Cæsareano exhibuisti) propensum esse, nolo
                    te pluribus rogando diutius hac de re interpellare, cum ultro currenti equo
                    calcaria (ut est in proverbio) addere non deceat. Alterum adhuc saltem superest,
                    de quo tuum consilium capere satago. Cuperem Cæsareæ Maiestati ipsemet
                    scribere, et tum ob Diploma illud ab eius Maiestate mihi gratiose et clementer
                    concessum submisse gratias agere, tum etiam quædam alia, quæ ipsius Maiestati
                    forte non ingrata atque incommoda sint futura, humiliter atque secreto indicare.
                    Vereor autem ne ipsius Maiestatem serenissimam atque augustissimam meis
                    tenuioribus literis interpellando eius Maiestati aut etiam alijs dignitate atque
                    auctoritate in aula præpollentibus offensioni sim futurus, ita ut in minus dextram
                    partem mihi res hæc vertatur. Te itaque iterum atque iterum peramanter rogatum
                    habeo, ut quid a me hac in parte fieri liceat et deceat, ingenue commonefacere
                    velis, et per primam quamque opportunitatem, etiam, si fieri possit ante <persName ref="Østersøen">Maris
                    Balthici</persName> navigationes impedientem congelationem, mihi de singulis rescribere,
                    atque quid sperandum faciendumque sit, significare non graveris. Vale vir
                    amplissime, meque tui studiosissimum et perpetua amicitia tibi devinctum
                    retinere (quod et ultro per me fiet) non intermitte. Communi amico nostro <placeName ref="Hagecius, Thaddaeus">THADDÆO</placeName> seorsim scripsi, cui etiam quam optime cupio
                    omniaque ex animi sententia opto. Iterum quam diutissime felicissimeque vale.
                    Datæ Calendis Decembris Anni veteris Iuliani 1590.</p>
            </div>
        </body>
    </text>
</TEI>
