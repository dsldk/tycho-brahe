<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Jacob Grynaeus</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Basel</settlement>
                                <repository>Universitätsbibliothek Basel</repository>
                                <collection>empty</collection>
                                <idno>G II 2</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 69-71</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Wandsburg</placeName>
                    <date when="1598-06-07"/>
                </correspAction>
                <correspAction type="received">
                    <persName>Jacob Grynaeus</persName>
                    <placeName>empty</placeName>
                </correspAction>
            </correspDesc>
            <creation><date>1598. 7. juni</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-22" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.69"/><pb ed="A" n="237"/>CLARISSIMO ET PRÆSTANTISSIMO
                    VIRO DOCTORI <persName ref="Grynaeus">IO. IACOBO GRYNÆO</persName>, APUD
                    <placeName ref="Basel">BASILIENSES</placeName> VERBI MINISTRO ET IN INCLYTA ILLA ACADEMIA PROFESSORI CELEBERRIMO,
                    AMICO SUO HONORANDO. <hi rend="it"><placeName ref="Basel"
                    >BASEL</placeName></hi>.</opener>
                <p><pb ed="A" n="234"/>CLARISSIME et præstantissime vir, quas in Decembri superioris
                    anni ante semestre Basileâ ad me dedisti literas, recte quidem accepi, quibus tamen
                    rescribendi nulla sese obtulit interea commoditas, antequam idem, qui tuas
                    reddidit tabellarius, e Dania reversus, et ad vos denuo pergens, hac transiret,
                    quare moram hanc candide accipias rogo. Non possum non ingentes tibi agere
                    gratias, optime <persName ref="Grynaeus">GRYNÆE</persName>, quod de me, utut longa viarum intercapedine dissito,
                    tibique de facie ignoto, adeo benevole et sincere sentires, et ea quæ mihi ob
                    quorundam in Patria livorem et malevolentiam, crassâ veri ignorantiâ, sive per
                    imprudentiam, sive datâ operâ, non dixerim, coniunctam ab inexpectato, et aliter
                    quam forte promeritus eram, evene<pb ed="TBOO" n="VIII.70"/>runt, tibi adeo
                    cordi esse sinas, ut huic rerum nostrarum conturbationi condoleas, meque
                    consoleris et confirmes. Debemus equidem omnes præ cæteris Regionibus, plurimum
                    Patriæ, quæ nos edidit, excepit et fovit. At quid faciendum, si hæc gratitudinem
                    nostram respuat, neque bene merita agnoscat, imo pro his quævis incommoda et
                    damna machinetur otiumque et commoditatem virtuti rebusque bonis operam navandi
                    interturbet atque præripiat? Et quis quæso Patriæ suæ mores atque iudicia
                    subinde perversa in hac mundanæ scenæ confusione et irregularitate unquam
                    corriget? præsertim hoc sæculo, quando omnia videntur in peius ruere. Ferenda
                    igitur sunt forti et constanti animo, quæ caveri et emendari nequeunt, et de
                    verâ illa ac Cœlesti potius Patriâ omnis turbulentiæ et enormitatis experte,
                    serio cogitandum eoque anhelandum. Interim vero dum in hoc terrestri versamur
                    exilio, eas quæ nobis obveniunt graviores interdum adversitates, quam ijs
                    sustinendis pares simus, <pb ed="A" n="235"/>siquidem avertere non datur, loci
                    mutatione declinare atque evitare licitum existimo; ideoque et ego a
                    gravioribus iniurijs, quas non paucas a quibusdam nostratium, qui nunc fatis
                    Reipublicæ ferme soli præesse volunt, pertuli, totque fluctibus et tempestatibus
                    in Germaniam discedendo, auxiliante Cœlesti Numine, me vindicavi: sperans
                    tranquilliorem et tutiorem me hîc inventurum portum. Quam arduæ vero caussæ me
                    eo impulerint, verbis eloqui non facile datur, nec satis consultum arbitror, si
                    quis ea, quæ in <placeName ref="Hven">Insula</placeName> illa <placeName ref="Øresund">Hellesponti Danici</placeName>, quam inhabitavi, molitus sum tot
                    præterlapsis annis, quæque abiens isthic effecta reliqui, conspexerit
                    expenderitque, non obscure vel hinc colliget gravissima fuisse illa, quæ me hæc
                    omnia posthabere et Patrium solum deserere totamque familiam in Germaniam
                    transferre adegerunt. Habet præsens tabellarius secum librum quendam hîc per
                    otium hybernum excusum, quem meo permissu Nepoti ex fratre <persName ref="Brahe, Otte">OTTHONI BRAHE</persName>, qui
                    cum suo præceptore in vestra laudatissima Academia aliquando antea versatus est,
                    filius meus natu maior dono mittit; hunc si tantum tibi a gravioribus officij
                    tui curis superest otij, ut quædam in eo perlustrare vacet, mandavi tabellario,
                    ut dum isthic moratur, tibi inspiciendi copiam faciat; cognosces hinc utcunque,
                    veluti opinor, præsertim ex ijs, quæ appendicis loco de structuris addidi, et
                    quæ infra Insulæ topographiam consignata sunt, mihi antea non fuisse in animo
                    talia unâ cum tota Patria totque in ea sanguine iunctis et amicis derelinquere.
                    Adiuncta sunt eidem libro quædam carmina manu scripta, quæ hanc mutationem
                    aliquatenus attingunt, quod si ea etiam percurrere commodum fuerit, erit tibi id
                    liberum. Sed desino de his plura. </p>
                <p rend="indent"><pb ed="A" n="236"/>Ego hanc sortem, quæ
                    mihi contigit, lubens et fortiter, Divinâ favente clementiâ, feram, nec quidpiam
                    inde movebor aut cursum a vir<pb ed="TBOO" n="VIII.71"/>tutis tramite remittam,
                    quamvis mihi unâ cum meis extra Natale solum in peregrinis oris reliquum vitæ,
                    prout Deo visum fuerit, transigendum sit, nec enim Patriam hisce terreni globi
                    angustis limitibus metior. Sed perinde esse duco, ubi quis in huius terræ
                    superficie degat, modo bene et commode degat, nec contra conscientiam quidpiam
                    agere aut admittere cogatur. Domino <persName ref="Rantzau, Heinrich">HENRICO RANZOVIO</persName>, affini et amico meo
                    honorando, literas tuas prælegi curavi, illique ex te salutem dixi; is vicissim te
                    peramanter resalutat, gratumque illi fuit, quod tam honorifice de illo
                    scripseris et senseris. <persName ref="Rantzau, Anton">ANTHONIUM RANZOVIUM</persName> nondum convenire licuit, neque mihi
                    constat, ubi is moretur; cum dabitur occasio, huic etiam tuo nomine salutem
                    nunciari curabo. Plura nunc ob occupationum molem addere non vacat. Hæc itaque
                    qualiacunque subito effusa boni consulas, et amicitiam inter nos semel per
                    literas contractam hac etiam ratione, siquidem aliter non liceat, conservare non
                    desinas. Deus te cum tota domo incolumem conservet et a malis tueatur. Dabantur
                        <placeName ref="Wandsburg">Wandesburgo</placeName> die 7. Iunij Anni 98.</p>
                <p rend="rightMargin">Tuæ excell. studiosiss.<lb/>TYCHO BRAHE,<lb/>manu propria.</p>
            </div>
        </body>
    </text>
</TEI>
