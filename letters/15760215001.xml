<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Johannes Pratensis</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.7</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="B">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="Friis">
                        <bibl><title>Tychonis Brahei et ad eum doctorum virorum epistolae ab anno 1568 ad annum 1587</title>, ed. F.R. Friis, 1876-86</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 30-32</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Johannes Pratensis</persName>
                    <placeName>Copenhagen</placeName>
                    <date when="1575-02-15"/>
                </correspAction>
                <correspAction type="received">
                    <persName>Brahe, Tycho (1546-1601)</persName>
                    <placeName>empty</placeName>
                </correspAction>
            </correspDesc>
            <creation><date>1576. 15. februar</date><placeName>nil</placeName></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-03-15" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div><div n="Letter">
                <pb ed="TBOO" n="VII.30"/>
                <pb ed="A" n="7v"/>
                <opener><persName ref="Pratensis">IOHANNES PRATENSIS</persName> AD TYCHONEM
                    BRAHE.</opener>
                <p>GENEROSE Domine TYCHO, Amice observande, præ gaudio exsilij, quam primum legi in
                    tuis, ea quæ de Serenissimi <persName ref="Frederik 2.">Regis</persName> nostri
                    Clementissima voluntate refers, quæ etiam Magnifico Domino Legato Gallico,
                    communi Amico nostro, qui ex asse tuus est, mox legenda exhibui; is pari mecum
                    lætitia inde perfusus est, et utrique nostrum Genius pariter inspiravit, hæc non
                    sine bonis ominibus fieri; judicavimusque ambo, imo certo statuimus, hæc
                    singulari Numinis provisu Regi in mentem venisse, ut te tam benigne et
                    liberaliter ad manendum in patria, adeoque sua sponte invitaret, idque non
                    levibus <app><lem wit="#TBOO">adductus</lem><rdg wit="#A">adductis</rdg></app> rationibus. Neque etiam dubium quin serio hoc agat, et forsan
                    plura animo premit, quam in continenti promere voluit; scis Regum petita esse
                    postulata. Et sane decet te, imo debes, mi TYCHO, debes, inquam, in gratiam
                    Optimi Regis et Patriæ communis, cui nati sumus, et quæ multum iuris in nos sibi
                    vendicat, propositum tuum mutare, atque Regiæ voluntati obtemperare. Habes
                    brevibus quo <persName ref="Dançay">DANZÆI</persName> et mea vergat
                    sententia, plura et validiora intelliges ubi adfueris. Quam hæc tuorum
                    necessariorum et aliorum nobilium, qui te mallent politicum per omnia sequi
                    splendorem, atque eadem agere quæ ipsi, animos percellent, ubi intellexerint
                    Regem tibi et tuis studijs tantâ clementiâ favere, ut ea benigne promovere,
                    atque in hoc regno liberaliter sustentare velit, idque non rogatus, motu
                    proprio, benignissime offerat. Quid nunc dicturi sunt proximi quique tui, quid
                    frater, quid alij? scis quid loquar et quare. Sed desino plura, siquidem intra
                    diem unum vel alterum, uti polliceris, huc venturus sis. Et sane oportet te
                    reditum ad Regem maturare, atque quam citissime ad postulata eius (neque enim
                    solummodo, uti prius dixi, petita sunt) respondere: nosti enim quam expedite Rex
                    omnia vult fieri, quamque cito absque lenta procrastinatione. Adsis itaque
                    nobis, exoptatissime TYCHO, hîc Haffniæ bonis avibus, vel potius Deo duce, qui
                    hæc consilia, quæ nunc animo volvimus, gubernet ac felicitet, atque eodem
                    ductore, mox Regem accede, eiusque votis tua obsequentissime coniunge: sic enim
                    stat sententia, sic vult Apollo, sic suadet Urania, sic Mercurius suo caduceo
                    imperat. Num adhuc dubitas? sed pluribus de his, uti dixi, coram, nihilque
                    ambigo, quin ubi <persName ref="Dançay">DANZÆUM</persName> et <pb ed="A" n="8r"/> me audiveris, manibus pedibusque
                    in nostram iturus sis sententiam. Vale, et hæc pauca, pro tempore, boni consule:
                    volui potius pauca quam nulla scribere, ut de nostro quod expetis consilio eo
                    citius aliquid cognosceres, sicque promptius tuum conformare <pb ed="TBOO" n="VII.31"/>possis,
                    nec decuit hunc famulum, qui mihi tuas reddidit, absque responso reverti, quem
                    vel in via te obviam habiturum, vel etiam <placeName ref="Knutstorp"
                        >Knudsdorpij</placeName> itineri accinctum, reperturum existimo. De tuis
                    vero, non est quod sis solicitus, eas in aliorum manus <app><lem wit="Friis">venturas</lem><rdg wit="#A">venturam</rdg></app>, nam statim ac
                    Domino Legato illas perlegeram, rupi et combussi, uti mandâras, nec ullus per
                    nos ea de re quidpiam subolfaciet, antequam ipsemet hæc propalari volueris.
                    Iamque iterum vale, salutata a me <persName ref="Bille, Beate">Matre</persName>
                    tua Nobilissima et Fratre <persName ref="Brahe, Sten">STENONE</persName>, quam
                    officiosissime. Datæ <placeName ref="Copenhagen">Haffniæ</placeName> festinanti
                    calamo die 15. Februarij horis matutinis Anno 1576.</p>
                <lb/><p rend="rightMargin">Iohannes Pratensis.</p>
            </div>
            <div n="Explanatory note">
                <p>In hunc modum Excellentissimus ille <persName ref="Pratensis">PRATENSIS</persName>, bonæ recordationis, tam Magnifici
                    Domini <persName ref="Dançay">Legati Gallici</persName>, quam suam
                    mihi apperuit sententiam, eandem postea cum simul essemus, pluribus exposuit et
                    confirmavit; visumque est utrique eorum, ut omnino has a Clementissimo <persName
                        ref="Frederik 2.">Rege</persName> oblatas conditiones susciperem, atque in
                    Patria, relicto priori proposito, manerem , inque eius et Regis honorem,
                    quæcunque pro virili præstare possem, sedulo molirer. Certo enim sibi
                    persuadebant, hæc, Deo sic volente et regente, qui corda Regum in sua habet
                    potestate, fieri. Subiunxit vero inter alia <persName ref="Pratensis, Johannnes"
                        >PRATENSIS</persName>, domum plane Philosophicam in illa Insula
                    exædificandam esse, a vulgaribus differentem quæque hinc inde habeat
                    inscriptiones Gnomologicas, ex antiquorum Philosophorum et Poëtarum scriptis
                    petitas: et sigillatim recitavit <persName ref="Lucretius">LUCRETIJ</persName>
                    versus, qui in initio libri secundi habentur:</p>
                <lg>
                    <l>Suave, mari magno turbantibus æquora ventis,</l>
                    <l>E Terra alterius longum Spectare laborem.</l>
                </lg>
                <p>Et quæ sequuntur, usque in hos versus quos etiam memoravit:</p>
                <lg>
                    <l>At nil dulcius est, bene quam <app><lem wit="#TBOO">munita</lem><rdg><note>e Lucretio: <q>non ita</q> A</note></rdg></app> tenere</l>
                    <l>Edita doctrina sapientum templa serena,</l>
                    <l>Despicere unde queat alios, passimque videre </l>
                    <l>Errare, atque viam palantis quærere vitæ,</l>
                    <l>Certare ingenio, contendere nobilitate, </l>
                    <l>Ad Summas emergere opes, rerumque potiri.</l>
                </lg>
                <p>Hæc et similia parietibus domus intrinsecus appingenda esse aiebat, quorum etiam
                    authorem et monstratorem futurum pollicebatur. Ego vero mox Regem Serenissimum,
                    qui tunc <placeName ref="Frederiksborg">Friderigsburgum</placeName> reversus erat, accedens, eius Clementissimæ voluntati
                    me libenter acquieturum submisse indicavi. Atque mox, dum ibi adessem,
                    conscriptæ et subsignatæ sunt literæ, salarium annuum ex ærario Regio mihi
                    deputantes, idque die 18. Februarij. Adjecta sunt sequentibus annis alia
                    beneficia Regia, et liberaliter exercitijs nostris Astronomicis prospectum.</p>
                <p rend="indent"><pb ed="A" n="8v"/>Extructa itaque est in eadem Insula <placeName ref="Uraniborg">Arx Uraniburgica</placeName>, una cum
                    ijs, quæ huc requirebantur, et confecta ibique disposita sunt Instrumenta
                    Astronomica varia et magnitudine atque materiæ soliditate præpollentia,
                    quemadmodum in libro nostro de Astronomiæ Mechanica parte non saltem organa a me
                    constructa, sed et ipsa ædificia, atque alia huc facientia exprimuntur. Quibus
                    de causis Anno demum 21 a fundatione huius arcis, qui erat CHRISTI 1597, omnia
                        <pb ed="TBOO" n="VII.32"/>isthic a me extructa deseruerim, atque in Germaniam
                    me cum tota familia et apparatu illo Astronomico contulerim, non est huius loci
                    referre, nimisque longum foret; habet etiam rationes cur lubentius id subticeam.
                    Sed ad rem, et ea quæ de <persName ref="Pratensis">PRATENSE</persName>. Interim dum ego ædificationes novas in Insula
                    illa adorno, et ob id rarius <placeName ref="Copenhagen">Haffniam</placeName> venio, accidit ut optimus et eruditissimus
                    ille <persName ref="Pratensis">PRATENSIS</persName>, proh dolor, fatis concesserit, magno sui non saltem apud me, sed
                    et alios quam plurimos, relicto defiderio; erat enim omnibus ob morum
                    suavitatem, probitatem et candorem, eximiamque humanitatem charissimus. Vixit is
                    saltem usque in 32 ætatis annum, adeoque sub ipso iuventutis flore expiravit,
                    idque morte festina et inopinata. Cum enim aliquandiu continuis defluxionibus ad
                    pulmones et tussi vehementi laborasset, tandem in auditorio Academiæ <placeName
                        ref="
                        Copenhagen">Haffniensis</placeName>, cum
                    publice doceret, atque tunc <persName ref="Alcinous">ALCINOUM</persName> de
                    Philosophia Platonica explicaret, de repente in eam, qua laboravit, incidens
                    tussim, vena aliqua intrinseca illi rumpebatur, cumque sanguinem copiose per
                    fauces effluentem, aqua frigida, quam studiosi mox attulerunt, ea nimirum in
                    fauces manibus iniecta, sedari non posse animadvertit, mortemque instare
                    sentiens, hæc ultima verba prolocutus: &#x201C;IESU FILI DEI VIVI, miserere mei, et
                    suscipe animam meam&#x201D;, mox exanimis manibus suorum auditorum exceptus, et in ædes
                    suas cadaver cum lacrymis et luctu reportatum, atque paucis post diebus
                    honorifice in templo summo Haffniæ sepultum. Aberam ego tunc in Schania, neque
                    satis cito de hoc dolendo casu resciscere potui ut sepulturæ interessem. Sed
                    nihilominus, aliquot post dies, cum ex dolore, quem ob immaturam et improvisam
                    intimi huius mei amici mortem conceperam,m e collegissem, Epitaphium, quod illi
                    vivo, biennio antea promiseram (se enim non diu supervicturum ipsemet iam antea
                    præsagiebat) confeci, quod etiam publice in templo laminæ orichalcicæ inauratæ
                    et eleganter circumquaque exornatæ, quam in eos usus parâram, affigere
                    constitueram, nisi alia quædam ingrata intervenissent. At cum in huius
                    præstantissimi viri, qui patre Gallo, quondam <persName ref="Christian 2."
                        >CHRISTIERNI secundi</persName>, Danorum Regis, postea captivi, Secretario
                    in Cancellaria, uti intellexi, Gallica, matre vero Dana oriundus erat, et in
                    omni Philosophiæ genere excellenter versatus, mentionem hîc, datâ operâ, ut eius
                    memoriam hoc loco recolerem, incidi, lubet hoc ipsum, quod ei tunc concinnavi
                    Epicedium, hîc apponere, utut id extra propositum videbatur, sed quacunque
                    tandem ratione eximij huius viri, meique dum in vivis esset, amici optimi,
                    memoriam conservare, atque ad posteros transm ittere licitum arbitror, præ
                    sertim <pb ed="A" n="9r"/> cum et is Astronomiæ studijs, de quibus hisce
                    Epistolis affatim agitur, præclare imbutus fuerit. Quæ etiam omnia ob id hîc
                    commemoro, ut constare possit meis lectoribus, quî factum sit, quod non plures
                    in posterum ab hoc Doctissimo <persName ref="Pratensis">PRATENSE</persName> literæ subsequantur, eo nimirum nimis
                    matura morte, quod dolendum, nobis prærepto. Nunc igitur Epitaphium, de quo
                    dixi, subijciam, posteaque ad alias Epistolas doctorum virorum aliunde mihi
                    scriptas, continuandas pergam.</p>
            </div></div>
        </body>
    </text>
</TEI>
