<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2020, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>München</settlement>
                                <repository>Universitätsbibliothek</repository>
                                <collection>empty</collection>
                                <idno>693 fol.</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 222-226</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Girsitz</placeName>
                    <date when="1599-12-31"/>
                    <note>n.s.</note>
                </correspAction>
                <correspAction type="received">
                    <persName>Hans Georg Herwart von Hohenburg</persName>
                    <placeName>empty</placeName>
                </correspAction>
            </correspDesc>
            <creation><date>1599. 31. december n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-05" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.222"/><pb ed="A" n="51v"/>MAGNIFICO ET NOBILISSIMO VIRO, DOMINO
                    <persName ref="Herwart">GEORGIO HERWARTO AB HOHENBURGK</persName>, SERENISSIMO UTRIUSQUE <placeName ref="Bayern">BAVARIÆ</placeName> DUCI A CONSILIJS
                    INTIMIS, PRÆSIDI <placeName ref="Schwabwen">SCHWABÆ</placeName> ET STATUUM PROVINCIALIUM CANCELLARIO, DOMINO ET AMICO
                    SUO INPRIMIS HONORANDO. <lb/><foreign xml:lang="de"><hi rend="it">MÜNCHEN.</hi></foreign></opener>
                <p><lb/><lb/><pb ed="A" n="50r"/>S. P.</p>
                <p>POSTQUAM priores, circa medium Novembris ad te, Vir
                    Nobilissime et Præstantissime, directas, et paulisper, donec in Aulam eas
                    mittendi atque inde ad te procurandi suppeteret commoditas, mecum retentas,
                    tandem cum adiunctis chartis emisissem, accidit, ut aliæ tuæ eodem ferme
                    tempore, cum meæ illæ prolixiores scriptæ, mihi redderentur, idque primum paulo
                    ante solstitium hybernum instantibus ferijs Natalitijs, quæ licet breviusculæ
                    fuerint, plurimum tamen mihi acceptæ, cum quod te in amicitia nostra sic, donec
                    aliter liceat, continuanda, perseverantem nec scribendi occasionem ullam
                    intermittentem ostenderent; tum quia te patienter moram meam in rescribendo
                    ferre (siquidem nulla in ijs usus esses, quod non immerito facere licuisset,
                    expostulatione) inde colligerem, utut caussæ huius tar<pb ed="TBOO" n="VIII.223"
                    />ditatis tibi necdum perspectæ erant, quas te nunc acceptis meis cognovisse
                    atque ratas habuisse mihi polliceor.</p>
                <p rend="indent">Accessit et hoc, quod literæ illæ tuæ steriles non fuerint, sed
                    triplices in Sole <placeName ref="Kassel">Cassellis</placeName> factas tribus diversis, attamen continuis annis
                    sedulas observationes easdemque Geometrice et per numeros pro eruendo inde Apogæo
                    et Eccentricitate Solari expensas, fœcundo partu secum adferrent. Fuit equidem
                    id mihi admodum gratum, cum animadversiones illas prius non viderim. Neque enim
                    a laudatissimæ memoriæ <persName ref="Wolhelm, landgrave of Hessen">GULIELMO</persName> Principe Landtgravio aut etiam eius Mathematico
                    <persName ref="Rothmann">CHRISTOPHORO ROTHMANNO</persName> mihi antea (quod omissum miror) communicatæ erant,
                    alias Epistolarum Tomo primo, qui literas ijsdem annis inter nos commutatas
                    habet, eas unâ cum competente disquisitione et cum nostris inventis collatione
                    inseruissem, ut ob id probe a te factum, quod vel ex hac omissione coniecturam
                    non fallacem conceperis, eas prius ad manus meas non pervenisse; eoque rectius
                    et acceptius mihi nunc impertiris.</p>
                <p rend="indent">Multum autem me torsit, quod prima introspectione animadverterim,
                    Apogæum quidem Solis cum nostro utcunque congruere. Nam dimidij gradus
                    differentia discerni in tam subtili Pragmatειa difficulter potest. Nec etiam
                    sensibiliter quid officit, siquidem iuxta ipsum Apogæum non nisi unico minuto
                    longitudinem Solis variet, in cæteris locis adhuc minus. Verum ubi
                    Eccentricitatem trifariam investigatam et ubique quasi in ipsis secundis sibi
                    constantem conspexissem, a nostro nihilominus deficere quasi 6 minutis de 60
                    partibus semidiametri Eccentrici, mirum in modum, quid sub his scrupulis lateret
                    scrupuli, hæsitavi. Cum enim revisis meis Observationibus, quas circa eosdem
                    dies in <placeName ref="Uraniborg">Uraniburgo</placeName> nostro Danico habueram, et supputato simul loco Solis e
                    nostro restituto calculo, quæ Eccentricitatem præsupponit part. 2 m. 9 ad
                    minimum, viderem longitudinem &#x2609; ubique intra unicum minutum illi congruere, quam
                    observata Cassellana tribuerunt, nec possibile esset, ex ijsdem datis tam prope
                    consentientibus, adhibito non fallaci demonstrationis processu, qualem tuum
                    quoque esse cognovi, tam diversimodam nihilominus prodire Eccentricitatem, quid
                    taciti sese insinuasset obstaculi, non ita facile ab initio patuit. Nam et alia
                    ab ea, qua tu usus, ratione, per prostaphæreses nimirum, repetito tuo pro maiori
                    parte calculo; visus est is recte se habere. Nec poterat refractionis insinuatio
                    quæ in primo exemplo, ubi &#x2609; 27 proxime gradibus 2 min. in ultimo, Sole tertium
                    &#x2652; gradum transeunte, et 19 saltem gradibus elevato eandem 5 minutorum ingerebat
                    (ut de intermedio, in quo hæc diversitas minus sensibilis erat, nihil addam)
                    nostram intentionem turbare; siquidem loca &#x2609; in Ecliptica cum nostris numeris
                    adeo prope consentientia, <persName ref="Rothmann">ROTHMANNUM</persName> non saltem Parallaxes Solis sed et
                    refractiones, de <pb ed="TBOO" n="VIII.224"/>quo aliquoties a me <pb ed="A"
                        n="50v"/>(uti ex Epistolis a te citatis liquet) admonitus erat, solerter
                    præcavisse, satis probarunt. Neque etiam, quod Eclipticæ obliquatio maxima
                    dimidio scrupulo minor in calculo transmisso assumpta sit, quam a nobis
                    præsupposita, tam evidentem in Eccentricitate hac discrepantiam parere potuit,
                    sicuti neglecta temporis æquatio insensibilem variationem suggerere.
                    Circumspecte itaque omnia (uti tunc mihi videbar) in tuis demonstrationibus et
                    superstructis numeris trutinando, et meas quoque rationes, quæ ab Æquinoctijs et
                    medietate &#x2649; atque &#x264c; in Eccentricitate atque Apogæo &#x2609; eruendis paulo adhuc
                    maiore tam compendio quam certitudine procedunt, denuo sub calculi incudem
                    revocando, nihilque in ijs aberratum esse comprobando, abieci, tanquam mihi ipsi
                    non satisfaciens, hanc aliquantisper disquisitionem; qua tamen peractis sacris
                    Natalitijs denuo in manus resumpta et toto tuo calculo a principio usque in
                    finem (quod antea circa extrema neglectum erat, ex quo cætera tam belle
                    constarent) tandem inventum est, in quo latuerit huius discrepantiæ nodus. Cum
                    enim circa ipsum calculi exitum, quando ex radice quadrata, quæ in omnibus
                    tribus exemplis sibi ferme similis est, atque in numerum 3591 quam proxime
                    conspirat, perventum est, ut inde Eccentricitatis quantitas eliceretur,
                    depræhendimus, quod per incuriam aliquam, quod facile inter gravissimas tuas
                    occupationes alias fieri potuit, aut si a quopiam alio hæc Pragmateia instituta
                    est (neque enim cuius sit indicasti) numerus ille in Tabulam sinuum intromissus
                    quantitatem Eccentricitatis perperam monstrarit, ideoque iusto minorem, cum
                    proportionaliter saltem, prout 60 loco totius radij acciperentur, eruenda foret,
                    sicque eadem quam proxime mecum prodibit Eccentricitatis determinatio; quæ etiam
                    in pauculis scrupulis secundis, nullius pene momenti, nostram excedat potius,
                    quam quod 6 minutis ab ea deficiat. Imo si observationes in Sole a nobis Anno
                    1583 diligenter factitatas in consilium adhibuerimus, eadem cum transmissa
                    inquisitione prodibit Eccentricitas. Nam et nos eandem tunc adinvenimus part.
                    3592, qualium radius est sive sinus totus 100000, sive part. 2 m. 9⅓, qualium
                    idem 60, Apogæo etiam tunc in part. 5¾ &#x264b; reposito; et eodem per septennium usque
                    in Annum 1590, qui medius est trium ex tuis, per additionem 9 minutorum, prout
                    requirit Apogæi mutatio a <persName ref="Ptolemaios">PTOLEMÆO</persName> eousque
                    facta (nam quæ in libro modo misso Apogæi notatur progressio aliquanto tardior
                    est, eo quod ex observatione <persName ref="Regiomontanus"
                        >REGIOMONTANI</persName> ante 100 Annos facta peculiari consilio saltem
                    derivata sit, uti et Anni quantitas iusto paulo minor assumpta, nec tamen in
                    utrisque his tanta est discrepantia, ut fert <persName ref="Copernicus"
                        >COPERNICI</persName> ratiocinatio) in ipso scrupulo (quod mirum est) cum
                    Landtgraviano Anni 1590 Apogæo consentiens. Ut vero promptius et plenius
                    percipias, qua methodo et quibus dedomenis nos et Apogæum et Ec<pb ed="TBOO"
                        n="VIII.225"/>centricitatem &#x2609; verificaverimus, atque unde hæc minutula
                    differentia in nostra numeratione inter quæsita Anni 1583 et aliorum quorundam
                    postea subsequentium irrepserit, en habes Progymnasmatum nostrorum de Astronomia
                    instaurata Tomum primum, quatenus rerum nostrarum variæ conturbationes et
                    vicissitudines eum hactenus typis complere permiserunt. Quali Titulo in publicum
                    brevi, favente cœlesti Numine, emittendus, et quæ in eodem superaddenda restant,
                    prima circumposita charta manifestat. Illic cap. statim primo hæc Solaris
                    curriculi restitutionem concernentia <pb ed="A" n="51r"/>affatim expediunt. Quæ
                    de &#x263E; appendicis loco eidem subnectenda, suo tempore videbis. Secundum caput
                    restitutionem affixarum Stellarum accuratissimam usque in octavum centenarium
                    inde ab ipso fundamento extruit, tandemque canonice recenset. Quibus postea eas,
                    quæ desiderantur, usque ad integrum millenarium supplevi. Reliqua voluminis pars
                    de supra modum miraculosa Anni 1572 Stella luculenter tractat. Invenies alias in
                    hoc opere nonnulla ex ijs, quæ prius inter nos ventilata sunt, plenius
                    disquisita, et non pauca alia, quæ tuo (uti spero) arridebunt ingenio. Consule
                    hunc boni, tibique soli reserva, donec eundem auctiorem et plane absolutum
                    obtineas, unâ cum alijs quibusdam ex meis in hoc genere studiorum laboribus.
                    Sphalmata Typographica, quæ nonnulla inter revidendum comperi, tute, qui rem
                    ipsam probe capis, facile restitues. Vide quid pepererint ternæ ternorum etiam
                    Annorum Solis observationes mihi a te benevole missæ. Si plures in alijs etiam
                    Astris sive <placeName ref="Kassel">Cassellis</placeName> sive alibi sedulo factas procuraveris, neque illæ sine
                    fœnore redibunt. Intellexi <persName ref="Werner">WERNERUM</persName> quasdam a se habitas animadversiones
                    cœlestes in publicum êdidisse, quæ si præter eas, quas de aëris mutatione vidi,
                    aliquid circa Phænomena Astrorum cœlitus denotata habent, et tibi de eo libro
                    quidpiam constat, cuperem exemplar mihi aliquantisper concedi.</p>
                <p rend="indent">Pluribus te nunc morari nolo; sed expecto brevi tam ad priores
                    meas, quam hasce responsionem. Id saltem superaddam, inventionem Apogæi et
                    Eccentricitatis ex Observatis Anni 1583 a me, prout in libro, quem nunc mitto,
                    expositam, mihi magis placere alterâ, quam deinceps ex subsequentibus Annis
                    adhibui; siquidem æquationis temporis ratio isthic applicata, postea vero
                    omissa. Sicque Apogæum et Eccentricitas e Landtgravianis observatis petita
                    rectius convenient cum nostrâ illâ priori (uti dixi) annotatione, licet
                    differentia, quæ alias intercidit, nullius pene sit æstimationis. Quam tamen
                    discrepantiunculam observationes &#x2609; hîc in <placeName ref="Bohemia">Bohemiâ</placeName>, favente Numine, continuandæ
                    facile diriment; siquidem Æquator 6 ferme gradibus hîc altior quam in Daniâ ad
                    quadragesimum Gradum extet, et ob id nulla Solis refractio, quæ sensibus obvia
                    sit, iuxta ipsa Æquinoctia (prout in <placeName ref="Denmark">Daniâ</placeName> sit) sese insinuet.</p>
                <p rend="indent"><pb ed="TBOO" n="VIII.226"/>Vale itaque quam optime, et Anni huius
                    instantis iubilæi, ac plurium aliorum curricula felici animi et corporis
                    rerumque externarum statu transige. Dabantur <placeName ref="Girsitz">Girtzitzæ</placeName>, unde cras, volente Deo,
                        <placeName ref="Benatky">Benaticam</placeName> reverti constitui, pridie
                    Calenti. Ianuar. Anni Domini 1600.</p>
                <lb/>
                <p rend="rightMargin">Tuæ Mag<hi rend="sup">æ</hi> addictissimus<lb/>TYCHO BRAHE<lb/>manu propria
                    scripsi.</p>
                <lb/>
                <p>Apposui calculum Apogæi et Eccentricitatis Solis, in tribus transmissis exemplis
                    per prostaphæreses nobis usitatas reiteratum, qui a tuo vix differt, exceptâ
                    Eccentricitatis, prout in literis monui, emendatione, Adiunxi quoque Odam
                    quandam non invenustam, mihi hisce diebus e <placeName ref="Pomerania">Pomeraniâ</placeName> missam, ut eam cœteris
                    tibi communicatis carminibus annectare queas. </p>
            </div>
        </body>
    </text>
</TEI>
