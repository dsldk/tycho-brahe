<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Hartwig von Dassel</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <bibl><title> Poematum Hardewigi Dasselii Iurius Utriusque Consulti Libri
                                IV. ; Accessit Epistolarum familiarum cum ipsius Dasselii, tum
                                amicorum eius maxime illustrium Liber Unus</title>, Bremæ
                            1603</bibl></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 133-134</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Hartwig von Dassel</persName>
                    <placeName>Lüneburg</placeName>
                    <date when="1599-01-28"/>
                </correspAction>
                <correspAction type="received">
                    <persName>Brahe, Tycho (1546-1601)</persName>
                    <placeName>empty</placeName>
                </correspAction>
            </correspDesc>
            <creation><date>1599. 28. januar</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-12-05" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.137"/><pb ed="A" n="275"/>HARDEWIGUS A DASSELL I. C.
                    TYCHONI BRAHEN VIRO NOBILISS. EQUITI ET MATHEMATICO EXCELLENTISS.<lb/>S.
                    D.</opener>
                <p>QUOTIESCUNQUE ad statum præsentium temporum, qui est miserrimus, Nobilissime et
                    magnifice vir, amice colende, oculos animumque converto (converto autem omnes
                    fere dies <pb ed="A" n="276"/>noctesque) toties mihi in mentem venit, quod Poëta
                    his versibus canit: </p>
                <lg>
                    <l>Sic omnia fatis</l>
                    <l>In peius ruere, et retro sublapsa referri,</l>
                    <l>Non aliter, quam qui adverso vix flumine lembum</l>
                    <l>Remigijs subigit, si brachia forte remisit,</l>
                    <l>Atque illum in præceps prono rapit alveus amni.</l>
                </lg>
                <p>Neque enim ulla unquam extitêre tempora hisce nostris turbulentiora, quibus omnia
                    mundi regna τὴν ἐσχάτην πτῶσιν minitantur, in quibus tanta undique tamque
                    effrenis morum corruptela, tot et tantæ mortalium in diversa studia commotiones,
                    tot tantæque rerum perturbationes, quibus oportune componendis unus solus aut
                    occupatus fuerit aut suffecerit, in quibus simul religio et verus Dei cultus
                    τινί μηδὲν ποιεῖσθαι προτιμότερον, et publica et privata ita undique in
                    turbulentiam convoluta iacuerint. Quamquam enim retroacta tempora suas secum
                    molestias quasdam et turbationes semper attulerint, nec bellis civilibus ne
                    quidem atrocissimis in toto caruerint, tamen de hoc constat apertissime, nulla
                    unquam eiusmodi fuisse, quibus hæc omnia simul mala, tanquam uno edita partu,
                    unâ effusa phialâ, confluxerint, ut nec immerito sola præ cæteris omnibus
                    anteactis seculis summe deplorata et calamitosa dici queant. Quæ enim fuêre
                    (dicat mihi quispiam, qui <pb ed="TBOO" n="VIII.138"/>collatas singulorum
                    temporum historias cognovit) <pb ed="A" n="277"/>unquam secula, cum his ex
                    virtutum et vitiorum præposteris exacte extremitatibus conferenda? in quibus sic
                    omnia sursum deorsumque sacra et profana sibi invicem confusa extiterint et
                    perplexa? in quibus sic omnia vitia et turpitudines ad summum pervenerint
                    fastigium, in quo sine rubore etiam et propemodum cum aliqua laudis vindicatione
                    steterint? virtus, honestas, devolutæ ad imum ubi pessundatæ et proculcatæ
                    iacuerint? in quibus maior solutioris et petulantis vitæ impunitas et licentia,
                    maiores passim in nationum et regnorum statibus intestini motus ac seditiones?
                    Adeo per præceps totus uno veluti coniurato impetu in dedecus et omnium vitiorum
                    barathrum, in mutuum excidium et perniciem grassatur et ruit mundus. Miserrimus
                    est profecto miseræ et omni ope destitutæ <placeName ref="Germany"
                        >Germaniæ</placeName> nostræ status. Non externus hostis hanc populatur, non
                    aliena fraus diripit, sed suis ipsa viribus ruit, ad seipsam evertendam callida
                    est et dolos struit. Quid obsecro existimandum, externos populos, Italos puto,
                    Gallos, Hispanos, loqui de nobis? Quid literæ et scripta testabuntur? Durum est
                    et asperum dictu, sed dicendum tamen. Nobilium in nobiles, civium in cives, imo
                    fratrum, adfinium, cognatorum, propinquorum in suos commemorabitur impius et
                    nefarius furoris atque avaritiæ et invidiæ impetus, insidiæ, circumventio,
                    inductio, fallaciæ. Non tantum mali in summa calamitate esse <pb ed="A" n="278"
                    />potest, quantum in hac ignominia et dedecore. Quæ autem hæc est rabies? Nihil
                    curare aliquem, quid liberis, uxori, consanguineis, affinibus suis fiat? an
                    nobiscum extingui delerique cupimus omnia? Et illæ Neronianæ et Caianæ sententiæ
                    in animo et voces in ore sunt: &#187;Me mortuo terra absumatur
                    ignibus;&#171; vel magis etiam tristes:</p>
                <lg>
                    <l>&#187;ignes, ruinæ populum premant,</l>
                    <l>turpisque egestas, sæva cum luctu fames.&#171;</l>
                </lg>
                <p>O gentis et nationis laudatissimæ ingens probrum! Mirantur interim multi, quonam
                    malo Genio, quove fato nostro, illa morum corruptela totque discordiæ et
                    dissidia tam in ordine politice, quam in ecclesiastico passim nata sint, et
                    indies magis magisque augeantur, non abs re quidem id mirantur, et dolent etiam
                    ob rei, quæ tam multa secum mala invehat, et pietati iustitiæque interitum
                    minetur, diuturnitatem et magnitudinem. Verum si admiratores illi et animorum
                    nostrorum pravitatem vitæque labem, de quibus paulo ante dictum, ac gravissima,
                    quibus ea tota scatet ac sordet, vulnera sibi ob oculos ponant, et, quod
                    proximum est, in tot et tantis, quibus laboramus morbis, nullam fere sanitatis
                    speciem et spem reliquam esse considerent, non amplius mirabuntur; sed dolebunt
                    nihilominus, quod de morbis nostris curandis nullo modo nec cogitemus nec
                    laboremus. Vitia hæc sunt, ut uno verbo <pb ed="TBOO" n="VIII.139"/>dicam, et
                    scelera, bellorum et calamitatum sons et caput; quibus nisi exstirpatis,
                    nullus miseriarum <pb ed="A" n="279"/>finis sperandus videtur. Non prosequar
                    omnia, quia et infinita sunt, et alibi ab alijs explicata satis, sed maiori
                    quidem illorum, qui sapienter ea disseruerunt et nos ad meliora erudierunt,
                    laude, quam nostrâ, qui nec ullis præceptis moniti sapere, nec ullis malis
                    affecti resipiscere possumus, utilitate.</p>
                <p rend="indent">Et quid pluribus commemorandis tempus teram, cum, si avaritiam et ambitionem,
                    teterrimas animorum pestes, unam dissensionum et calamitatum in toto Romano
                    imperio causam esse dixero, complexus omnia videar? Hic unus malus Genius est,
                    qui nos tamdiu vexat, hoc ipsum est illud factum, quod et privatis rebus
                    detrimentum et publicis exitium affert. Hæ duæ inquam sunt pestes, quæ pietati et
                    iustitiæ, quæ <placeName ref="Germany">Germaniæ</placeName> nostræ, quæ Ecclesiæ
                    extremam, si quæ possint, perniciem machinantur, quæque ἀταξίαν et confusionem
                    adhuc, proh dolor, regnantem in Ecclesiam invexerunt? Hæc enim cum erat
                    pauperior et Apostoli ceterique Pastores auro et argento carebant, virtutibus
                    omnibus circumfluebant. Episcopi erant docti, modesti, prudentes, sobrij,
                    laboriosi, vigilantes et tanquam lumina universo populo prælucebant. Singuli vero e populo tantâ charitate alij alios complectebantur, ut nemo, quod
                    possideret, suum esse diceret, sed omnia essent communia. Erantque concordes et perdurantes in doctrina Apostolorum, laudantes Deum
                    eique pro omnibus gratias agentes. Fides vero tanta erat, <pb ed="A" n="280"/>ut
                    nec minis nec ullis cruciatibus a confessione Christianâ deterreri possent. Verum ubi liberalitate et zelo Principum interdum inconsiderato, eadem Ecclesia
                    in opes et potentiam crevit, ex eo paulatim eius virtus (ut ait D. <persName ref="Jeronimus">HIERONYMUS</persName>)
                    decrevit, quoad in eum statum et præcipitium delaberetur, quo in præsentiâ
                    redacta est, ut difficillimum sit iudicatu, utri sint deteriores, Pastores an
                    populus; quos inter se concertare dicas, utri alteros ambitione et avaritiâ
                    vincant. Certe priscos pietatis ac tum fundandæ et ædificandæ autores, Deum,
                    Prophetas, CHRISTUM, Apostolos et alios pios Doctores, tum eiusdem confirmandæ
                    adiutores, ut Imperatores, Reges, Principes, piasque Respubl. et populos si
                    consulunt et audiunt, longe aliam viam inibunt, longe aliam rationem sequentur.
                    Sed (ut non minus vere quam festive dicitur) famelicus venter auribus caret;
                    vesana illa habendi et dominandi fames nihil audit, donec plene satiata fuerit,
                    si plene tamen unquam satiari potest, quæ contra, quo plura absorbuit, eo plura
                    appetere, et gazas gazis, regnaque regnis cumulare et solet et gaudet.</p>
                <p rend="indent">Sed mitto iam illorum hominum sordes et perfidiam, et ad ea accedo, quorum
                    cognitione equidem valde consternatus sum, neque enim sine sensu doloris nuper
                    ex literis tuis accepi, Nobilissimum Virum D. <persName ref="Rantzau, Heinrich">HENRICUM RANZOVIUM</persName>, Regis Daniæ Producem Cimbricum, affinem <pb
                        ed="TBOO" n="VIII.140"/>nostrum, ipsis Calendis Ianuarij beato fine e
                    mortalium consuetudine exemptum esse, quo sa<pb ed="A" n="281"/>ne nuncio non
                    potui non magnopere commoveri, præsertim tam repentinâ morte. Erat enim mihi
                    ob singularem prudentiam, eximias virtutes, animique et corporis præstantissimas
                    dotes, adeo charus, ut nulla vis rerum aut temporum præscriberet modum in eo
                    amando, suspiciendo et observando. Sed quia divinam in rebus humanis voluntatem
                    dominari non ignoramus, non forti modo, sed æquo etiam animo, quod mutare non
                    possumus, ferre debemus; hoc nostrum incommodum gravissimamque iacturam eo
                    ferimus animo, quo debemus. Tantum vero abest, ut illius vicem doleamus, ut etiam
                    ipsius causâ gaudendum esse intelligamus. Etenim cui magis propitium et placatum
                    Deum fuisse, cuive facilius aditum ad æternam et beatam illam vitam patuisse
                    censendum est, quam ei, qui (ut ipse quoque de eo sentis) et integerrime semper
                    ac castissime vixerit et ex hac vitâ pie sancteque discesserit? Profecto illius
                    obitum dolere invidentis esset potius quam amantis. Quare tuum erit, cum is tam
                    præclare vitæ suæ cursum confecerit, hac cogitatione desiderium, quo ex illo
                    afficeris, lenire. Quod facilius etiam assequêre, si literis sacris aliquid tui
                    studij et temporis impertieris, ex quibus id, quod ipse expertus confirmare
                    possum, præter suavissimum quendam animi fructum ac voluptatem, quam percipies,
                    omnia quæ evenire homini possunt incommoda, non tolerabilia solum, sed ad
                    salutem etiam animorum vim <pb ed="A" n="282"/>habere maxime intelliges. Sed hæc
                    hactenus. Fuit sane Generosus Dominus <persName ref="Rantzau, Heinrich">HENRICUS
                        RANZOVIUS</persName>, qui nunc rebus humanis exemptus est, vir et ore et
                    more imaginem honesti referens, opum honorumque contemptor, recti pervicax, ut
                    animâ, ita ore liber eoque gratus bonis, gravis improbis, Doctorum et
                    Literatorum, sed bonorum amans, illis ignavâ operâ non ferebat; eruditionem
                    gravem seriamque, a qua in publicum boni mores, bona valetudo manarent,
                    complectebatur, illa acuminis irriti ludicra et difficilimas nugas aversabatur.
                    Iam pietate et animi robore supra vulgi captum ingeniumque. Sed non ille ad
                    huius seculi gustum, seculi improbi, maligni, ingrati, quo vitijs malisque
                    artibus non modo impunitas, sed apud plerosque etiam honos, innocentiam atque
                    virtutem vix usquam sine periculo aperte colueris. <persName ref="Christian 3.">CHRISTIANO tertio</persName> Regi
                        <placeName ref="Denmark">Daniæ</placeName> a puero charus, neque id
                    immerito. Nam et ipsi <persName ref="Rantzau, Heinrich">RANZOVIO</persName> una
                    illa post Deum cura, habere clementissimum Regem eumque florentissimum videre.
                    Erat ille familiâ inter Holsatos nobili natus, sed postea ob egregias virtutes,
                    eruditionem haud vulgarem, trium Regum <placeName ref="Denmark"
                        >Daniæ</placeName>, <persName ref="Christian 3.">CHRISTIANI III</persName> ,
                        <persName ref="Frederik 2.">FRIDERICI II</persName> et <persName
                        ref="Christian 4.">CHRISTIANI IV</persName> in Ducatibus Sleswigæ, Holsatiæ
                    et Ditmarsiæ, summâ cum dignitate Vicarius perpetuus. Primos annos bonis
                    artibus, cæteram ætatem Reipubl. dedit, ubi maturior illa et rebus gerendis
                    simulac re<pb ed="TBOO" n="VIII.141"/>gendis genesis ætas accessit, tum
                    Legationibus <pb ed="A" n="283"/>obire, laborare, vigilare, negotijs publicijs
                    intentus sua negligere, bonos omnes passim ad communem pacem adhortari,
                    prudentibus animum addere, imprudentibus mala imminentia exponere. Tu autem
                    felix, <persName ref="Rantzau, Heinrich">RANZOVI</persName>, confecto innocenter cursu tuo, iam hac servitute liber vivis et
                    vivis cum Deo, beatus [in] æternum. Sed ad laudes D. <persName ref="Rantzau, Heinrich">RANZOVIJ</persName>
                    non addam plura.</p>
                <p rend="indent">Quod vero, nobilissime vir, tu quoque in extrema epistolæ tuæ parte mortem
                    <persName ref="Rantzau, Heinrich">RANZOVIJ</persName> non fictis lamentis prosequeris, facis tu quidem, quod non te solum,
                    sed omnes literatos facere decet. Quod autem et eius sapientiam, doctrinam,
                    virtutem et humanitatem pleno ore prædicas, in eo animi tui candorem et agnosco
                    et magnopere laudo, cumque te laudum eius tam studiosum esse animadvertissem,
                    non dubitavi, quin grata tibi lectio futura esset eorum, quibus tumulum eius
                    ornavi, epigrammatum; quare adscribenda ea censui, tua vicissim, si qua
                    scripseris, expectans. Tu, nobilissime vir, hanc confidentiam compellationis
                    meæ, et, quæ tanquam garriens commiseratione maligni huius seculi motus ad te
                    perscripsi, in bonam partem accipies, beneque valebis.</p>
                <p rend="indent">Luneburg, 28. Iamiarij
                    Anno [1599].</p>
            </div>
        </body>
    </text>
</TEI>
