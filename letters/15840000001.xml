<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="Friis">
                        <bibl><title>Tychonis Brahei et ad eum doctorum virorum epistolae ab anno
                                1568 ad annum 1587</title>, ed. F.R. Friis, 1876-86</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 78-82</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>unknown</placeName>
                    <date when="1584-01-01"/>
                </correspAction>
                <correspAction type="received">
                    <persName>Heinrich Brucaeus</persName>
                    <placeName>empty</placeName>
                </correspAction>
            </correspDesc>
            <creation><date>1584</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-03-21" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.78"/>
                <pb ed="A" n="81r"/>
                <opener>CLARISSIMO D. D. <persName ref="Brucaeus, Heinrich">HENRICO
                        BRUCÆO</persName>. <lb/>S. P.</opener>
                <p>EX literis tuis nuper ad me datis, charissime D. D. <persName ref="Brucaeus, Heinrich">HENRICO
                    BRUCÆE</persName>, intellexi te recte
                    valere, id quod pergratum cognitu fuit. Quod vero studia Mathematica paulatim
                    negligas, non probo. Nec enim tanta tibi est ætas, ut ea iucundissimam horum
                    tractationem avertere possit, sed quæstuosior est vestra Medicina iuxta vetus
                    dictum: <hi rend="it">Dat <persName ref="Galenos">GALENUS</persName> opes</hi>
                    etc. Et plerumque mortales quo plus senescunt, eo redduntur avariores, ac
                    terrestribus plus proni inhiant, cœlestibus posthabitis. Quod tamen nonnihil ad
                    neglecta hæc studia redire, et <persName ref="Proclos">PROCLI</persName>
                    Hypotheses explicare decreveris, laudo plurimum, velimque mihi exemplar
                    Hypothesium illarum <persName ref="Proclos">PROCLI</persName> mittas. Nondum enim Latinum habere potui, quamvis
                    satis mihi constet, eas, siquidem <persName ref="Ptolemaius, Claudius"
                        >Ptolemaicis</persName> nituntur fundamentis, cœlo minime esse ad amussim
                    consonas. Nos enim aliquot annorum præcedentium exquisitissimis in motu Solis
                    observationibus deprehendimus, nec Ptolemaicam, nec Copernianam Hypothesin
                    ipsius apparentijs satisfacere, longeque aliam esse Apogei et Eccentricitatis
                    rationem, quam uterque horum artificum præsupposuit: ut brevi, Deo volente, ex
                    quamplurimis ijsdemque minime fallacibus observationibus Astronomiæ cultoribus
                    palam reddemus. Motus enim Solis adeo exacte nobis constat, ut singulis diebus
                    cum serenitas observationem ratam largitur, nostræ calculationi ex proprijs
                    Tabulis in ipso scrupulo ad amussim correspondeat, differenti tam <persName
                        ref="Alfonso 10.">Alphonsina</persName> quam Coperniana ratione sæpenumero
                    quamplurimum, adeo ut hoc anno, Sole æquinoctium vernum ingrediente, defecerit
                    in ipsius motu <persName ref="Copernicus"
                        >COPERNICI</persName> ratio semisse partis, abundaverit vero Alphonsinorum
                    ratio partis quadrante. Paulo <pb ed="A" n="81v"/>enim propiores nunc sunt
                    Alphonsini vero, quam ipse <persName ref="Copernicus"
                        >COPERNICUS</persName>, quantum ad Solis motum attinet, quamvis
                    ambo intolerabiliter devient. In motu vero Lunæ verior est exactiorque
                    Hypothesis <persName ref="Copernicus"
                        >COPERNICI</persName>. Idque tum crebræ observationes Lunaris cursus circa 90
                    gradum ab ortu, tum parallaxes ipsius diligentius a nobis examinatæ nos
                    sæpenumero docuerunt; utut et hæ non parum devient. Desideratur enim aliquid in
                    medijs motibus. Et proportio semidiametrorum Epicycli utriusque ad semidiametrum
                    Concentrici paulo aliter limitanda venit, et forte alia adhuc minus perspecta
                    inæqualitas. <persName ref="Copernicus"
                        >COPERNICUS</persName> enim rudiori Minerva suas observationes perfecit
                    destitutus magnis, exquisiteque e solido metallo elaboratis instrumentis, qualia
                    nos quamplurima, tum varietate struehiræ, tum magnitudinis et elaborationis
                    affabre et perfecte, ingenti <pb ed="TBOO" n="VII.79"/>sumtu, industriaque
                    assidua parata habemus, adeo ut neminem etiam priscorum Mathematicorum, utut
                    regijs sumtibus adiutorum (quatenus ex scriptis eorum colligere est) unquam ad
                    cœlestes motus perscrutandos tanta magnitudine diligentiaque elaborata organa in
                    usu habuisse, si hæc aspiceres, facile nobis concederes. Neoterici vero nec
                    nostra nec superiori ætate necessariam in his elaborandis constructionis formam
                    diligentiamque adhibuerunt, ut ob id mirum non sit, paulatim collabascere
                    Astrorum scientiam, adeo ut ipsius motus nondum exacto constet, nec anni
                    quantitas rata sit, ut nihil nunc dicam de ceteris. Verum in his omnibus alio
                    tempore, Deo volente, tibi alijsque Eruditis nostras observationes et his
                    innixas demonstrationes communicabo, instrumentorumque, quibus in motu cœlestium
                    corporum ad amussim perscrutando utor, structuram exactamque elaborationem
                    indicabo, ut constare possit, observationes a nobis habitas, quibus fundantur
                    demonstrationes, exactas esse, nullique fallaciæ obnoxias. Nec enim unico, sed
                    pluribus instrumentis, ijsdemque diversimode fabre<pb ed="A" n="82r"/>factis
                    eandem veritatis metam attingere solemus, modo observationi fides rata
                    habebitur. Si tibi commodum esset hac æstate nos invisere, forte hîc ea videres,
                    quæ frustra remotius quæreres, nec te pœniteret eius itineris, pergratumque mihi
                    advenires hospes, omni officiorum genere excipiendus; tunc coram de quamplurimis
                    colloqui conferreque possemus, afpiceresque ea præsens, quæ calamus chartaque
                    non capiunt. Petis, ut Instrumentum aliquod Hypothesium Copernicearum tibi
                    mittam, quale olim apud <persName
                        ref="Schreckenfuchs, Erasmus Osvald">SCHRECKENFUXIUM</persName> vidi, id quod lubens facerem, si tale
                    paratum haberem, neque enim unquam animum adieci ad eiusmodi organa conficienda,
                    quæ saltem inventa aliorum explicarent, cum ex nuda delineatione ea facile
                    percipi possint, et adhuc sub iudice lis est, an res ita se habeat, nec ne.
                    Quapropter omnem potius operam impendi in extruendis organis, quibus motus
                    cœlestes exacte constarent, ut antecessorum inventa per hæc in trutinam vocari
                    possint et ad veritatis metas examinari. Quorsum enim opus erat in nondum satis
                    perspecta re illustranda aliquid laboris et temporis impendere, cum præsertim
                    hæc alias leviori negotio facile intelligi possit? Vidi equidem apud <persName
                        ref="Schreckenfuchs, Erasmus Osvald">SCHRECKENFUXIUM</persName> parvulam
                    machinam, qua se Hypotheses <persName ref="Copernicus"
                        >COPERNICI</persName> effinxisse existimabat. Sed dum rem postea
                    penitius perpenderem, deprehendi, eam structuram minime menti <persName ref="Copernicus"
                        >COPERNICI</persName>
                    sufficere. Putabat enim is eadem machina, prout inveheretur diversimode, tam
                    Ptolemaicas quam Copernianas Hypotheses exprimi posse, id quod plane est
                    impossibile. Nec facile dabitur, omnes motus Copernianæ inventionis unica
                    machina mechanice exprimere, quæ sibi ipsi omnibus in partibus correspondeat,
                    præsertim ob incomparabilem Octavæ Sphæræ ad orbem Terræ distantiam, utquamvis
                        <pb ed="TBOO" n="VII.80"/>longe cincinnior sit, paucioribusque indigeat
                    circulis <persName ref="Copernicus"
                        >COPERNICI</persName> speculatio circa mundi symmetriam <pb ed="A" n="82v"/>quam
                    Ptolemaica. Et per triplicem illum motum unius Terræ plurima in cœlo apparentia
                    concinne salvari possunt, quibus plurimi alias excogitati orbes, circulique vix
                    sufficerent, dummodo res se re vera ita haberet, et tales ipsi Terræ congruerent
                    revolutiones, quod nos in duobus motibus, quos huic attribuit <persName
                        ref="Copernicus">COPERNICUS</persName>, diversimode se habere, exquisitis
                    observationibus deprehendimus. Motum enim annuum in circulo magno circa Solem
                    Terræ nequaquam adesse, expertus sum in fine anni elapsi 82 et principio 83 ex
                    parallaxibus Martis tum temporis acronychij, et ob id Terræ in minori distantia
                    vicini, quam Sol a Terra removetur, idque iuxta <persName ref="Copernicus"
                        >COPERNICI</persName> placita ad 1/3 quasi
                    partem, unde maiores parallaxes, quam Sol ipse inducere debuisset, cum tamen
                    longe minores fuisse, creberrimis exquisitissimisque et sibi invicem
                    correspondentibus observationibus eas deprehendimus; ut ob id tota Martis sphæra
                    ulterius removeatur a nobis, quam ipse Sol. Quapropter tollitur illa Hypothesis
                    in totum, qua <persName ref="Copernicus"
                        >COPERNICUS</persName> Solis motum et Epicyclos omnes reliquorum Planetarum ex
                    Terræ annuo circuitu ingeniose quidem et satis concinne ex <persName
                        ref="Aristarchus">ARISTARCHI</persName> Samij fundamentis in lucem productis
                    excusare nititur. Alterum vero declinationis motum cum suis librationibus, per
                    quem æquinoctiorum inæqualem anticipationem et obliquitatis Eclipticæ mutationem
                    excusat Copernicus, neque ipsi Terræ adesse, diversa, longeque celerior,
                    æquinoctiorum mutatio, quam tantillo etiam tempore admittit <persName ref="Copernicus"
                        >COPERNICI</persName> ratio, nos
                    certiores reddet, et anni quantitas a <persName ref="Regiomontanus"
                        >REGIOMONTANI</persName> observationibus huc usque Copernianæ rationi
                    nequaquam consentiens. Ut taceam obliquationem Signiferi etiam nunc esse trinis
                    scrupulis maiorem quam <persName ref="Copernicus"
                        >COPERNICUS</persName> et antecessores nostri superiori ætate
                    annotârunt. Causam erroris ex Opticis <pb ed="A" n="83r"/>fundamentis alibi
                    declarabo. Et de his omnibus alijsque quamplurimis ad artem ipsam restituendam,
                    motusque cœlestes ad amussim in numeros revocandos pleniorem commemorationem,
                    Deo adiuvante, instituam. An vero tertius ille motus, quo quotidiana revolutio
                    salvatur, Terræ et vicinis elementis insit, non facile quis dixerit: Cum eadem
                    ratione in hac atque in primo mobili apparentiæ tantæ concitationis excusari
                    possint, et minori quidem circuitu, ideoque commodiore cornpendio omnium
                    sphærarum secundi mobilis repentina ab ortu in occasum restitutio salvari, prout
                    etiam Pythagoreis et Platonicis placuisse video. Verisimile tamen est, Terræ,
                    tamquam gravissimo et densissimo opacoque corpori nequaquam hunc celerrimum
                    inesse motum, sed potius ipsi cœlo, cuius forma et materiæ subtilitas
                    constantiaque motui perpetuo et quamvis celerrimo aptior est. Frustra itaque
                    expetis, charissime <persName ref="Brucaeus, Heinrich">HENRICO
                        BRUCÆE</persName>, eorum in organo ob oculos planiorem repræsenta<pb
                        ed="TBOO" n="VII.81"/>tionem, quorum in ipso cœlo realis non existit forma.
                    Sed tantum ingeniose ad salvandas aliqua ratione motuum apparentias a <persName ref="Copernicus"
                        >COPERNICO</persName>
                    excogitata sunt. Si tamen Studiosos ipsius inventis imbuere voles, id per
                    delineationem planam, quantum quidem opus est, facile perfeceris.</p>
                <p rend="indent">Sed est aliud, quod mea plurimum interest, de quo tecum agam.
                    Conscripsi iamdudum quædam de trium Cometarum intra proximum septennium visorum,
                    et de Novæ Stellæ Phænomenis, quibus motus omnes distantiasque et cetera, quæ in
                    considerationem veniunt, ex certis observationibus demonstro, et plurima alia
                    tum ad hanc contemplationem tum ad totam artem facientia in medium profero,
                    eaque tandem tum amicorum hîc in patria, tum plurimorum in <placeName
                        ref="Germany">Germania</placeName>
                    <placeName ref="England">Angliaque</placeName> solicitationibus persuasus in
                    lucem edere constitui. Cum autem ob luem Epidemicam, multo iam tempore
                    grassantem, non tutum <pb ed="A" n="83v"/>fuerit, <placeName ref="Copenhagen"
                        >Hafniæ</placeName> apud Typographos nostrates quippiam eiusmodi expedire et
                    nunc alijs quibusdam occupentur impressionibus, ut mature editionem hanc per eos
                    absolvere non liceat, decrevi itaque ipsemet Typographiam quandam, quatenus
                    proprijs meis lucubrationibus excudendis sufficiat, hîc <placeName
                        ref="Uraniborg">Uraniburgi</placeName> constituere, ut tam hæc, quam alia,
                    quæ Deo volente in posterum absolvere conabor, Astronomiæque cultoribus
                    communicare, hîc penes meipsum Typis nostris mandari possint, eoque pacto figuræ
                    demonstrationum numerique et characteres, quibus, uti scis, in hac materia opus
                    est, correctas certiusque adornari, et omnia a meipso ut emendate prodeant
                    cognosci; siquidem pauci reperiantur, qui in his studijs exercitentur, et
                    errores incidentes inter imprimendum rite discernere emendareque possint.
                    Conduxi itaque hunc Typographicum servum, <persName ref="Joachim"
                        >IOACHIMUM</persName> nomine, ut mihi hoc in negotio exsequendo inserviat,
                    ablegavique illum nunc Witebergam, ut illinc mihi prælos, omniaque necessaria,
                    quæ hîc haberi nequeunt, comparet, cumque ipsi soli, nec mihi satis noto non
                    adeo tutum sit pecuniam concredere, ad Scribam Arcis Witebergensis, cui nomen
                    est <persName ref="Valentin">VALENTINUS</persName> (cuius vitricus filias Regis
                    nostri instituit, quique olim <placeName ref="Wittenberg">Witebergæ</placeName>
                    familiaris mihi est) 50 Ioachimicos transscripsi, ut is illic exponat pro Typis
                    alijsque ad opus pertinentibus, prout hic noster necessarium esse
                    significaverit. Mitto itaque, charissime <persName ref="Brucaeus, Heinrich">HENRICO
                        BRUCÆE</persName>, tibi illos Ioachimicos, quos
                    velim aurigæ Witebergensi, quam primum ad vos venerit, tradas, ut is dicto Arcis
                    Scribæ VALENTINO eos unâ cum literis meo nomine perferat. Debet autem hic meus
                    Typographus unâ Witebergam ire, vel potius præcedere, si auriga illic non
                    adfuerit, illicque tam diu commorari, donec omnia necessaria ad Typographiam
                    instituendam parata, huc per aurigam eundem abducere possit; si vero quid
                    interea ad te literarum dederit, exigente forte id ipsum rei exse<pb ed="TBOO"
                        n="VII.82"/>quendæ conditione, <pb ed="A" n="84r"/>rogo, ut confestim
                    Hafniam ad Doctorem <persName ref="Frandsen, Hans">IOHANNEM
                        FRANCISCUM</persName> transmittas, ut inde absque omni mora
                    eas habere possim. Addidi etiam præter illos 50 Witebergam mittendos, duos
                    Thaleros, partim ut aurigæ pro sua opera debitam mercedem hinc numerare possis,
                    partim ut pro superfluo libellos quosdam Mathematicos mihi compares, quales
                    nosti me expetere, ut Astronomica <persName ref="Mästlin, Michael"
                        >MÆSTLINI</persName>, si quæ postea ad vos pervenere. Desidero etiam
                    scriptum illud Germanicum MÆSTLINI, quod significasti ipsum edidisse contra
                    restitutionem Calendarij Gregorianam. Cupio enim illud videre, si forte ipsius
                    rationes in anni metis constituendis inde perspicere licuerit. Non usque adeo
                    mihi displicet illa temporis reformatio a <persName ref="Gregor 13."
                        >GREGORIO</persName> Pontifice noviter instituta: quamvis plurimi plus odio
                    Pontificum quam veritatis amore huic contradicunt. Qua in re affectibus
                    veritatis lumen offuscantibus nimium indulgent. Certum est scrupula illa, quæ ad
                    6 horarum completionem deficiunt, super integros dies anni longo jam tempore
                    Solstitia æquinoctiaque per plurimos dies anticipasse, ut non coincidant dies
                    festi amplius cum constitutionibus primitivæ Ecclesiæ. Quam si rem penitius
                    perspiciamus in Christiana Republica, nulla revera fit dierum differentia. Neque
                    rerum externarum usus necessarius, ubi divinitus non mandantur. Vult enim vulgus
                    contineri in officio, ordine et distributione temporum atque ceremonijs.
                    Præstabat itaque vero propius in his accedere et cum veterum constitutionibus
                    potius concordare, quam longius inde deviare, quamvis hac in ipsa restitutione
                    Gregoriana non habeatur ratio exactæ annuæ quantitatis. Nam et hæc vulgaribus
                    Astronomicis adhuc penitus incognita est. Rogo itaque ut omnium eorum scripta in
                    Germania, qui aliquid hoc in negotio publicârunt, sive pro sive contra, <pb
                        ed="A" n="84v"/>mihi transmittas, ut quomodo invicem et cum veritate
                    consentiant, cognoscere possim. Libellum etiam Sphæricum <persName ref="Mästlin, Michael"
                        >MÆSTLINI</persName> mihi mittas,
                    et <persName ref="Scaliger, Joseph Justus">SCALIGERUM</persName> de emendatione temporum, <persName ref="Bressius, Mauritius"
                        >Gratiopolitanum</persName> etiam de Triangulis, operaque Abbatis <app>
                        <lem wit="#Friis">Messanensis</lem>
                        <rdg wit="#A">Messarienis</rdg>
                    </app> Siculi. Nulla enim eorum habeo. Et oro, ut mihi quam primum hæc et
                    quæcunque alia, quibus scis me delectari, illic adipisci poteris, quanticunque
                    constent, compares, Hafniamque ad D. <persName ref="Frandsen, Hans">IOHANNEM
                        FRANCISCUM</persName> mittas; quicquid exposueris, statim remittam, tibique
                    quacunque in re usus postulaverit, vicissim gratificari non intermittam. Sed
                    video chartam amplius vix sufficere, meque, dum tecum avidius loquor, epistolæ
                    metas currenti calamo transscendere. Quare nunc illi frenum inijciam: teque Deo
                    Opt. Max. commendo. Vale et saluta meo nomine clarissimum virum D. <persName
                        ref="Chytræus, David">DAVIDEM CHYTREUM</persName> et D. <persName
                        ref="Battus, Levinus">LEVINUM BATTUM</persName> Doctoremque <persName
                        ref="Menius, Petrus">PETRUM MENIUM</persName>, ceterosque amicos. De toto
                    negotio mihi rescribe.</p>
                <lb/>
                <p rend="rightMargin">T.<lb/>TYCHO BRAHE.</p>
            </div>
        </body>
    </text>
</TEI>
