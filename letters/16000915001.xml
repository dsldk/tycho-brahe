<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Basel</settlement>
                                <repository>Universitätsbibliothek Basel</repository>
                                <collection>empty</collection>
                                <idno>G I 35</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 357-360</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName xml:lang="da">Prag</placeName><placeName xml:lang="en">Prague</placeName>
                    <date when="1600-09-15"/>
                    <note>n.s.</note>
                </correspAction>
                <correspAction type="received">
                    <persName>Martinus Braschius</persName>
                    <placeName>empty</placeName>
                </correspAction>
            </correspDesc>
            <creation><date>1600, 15. september n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-30" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.357"/>TYCHO BRAHE AD <persName ref="Braschius"
                        >MARTINUM BRASCHIUM</persName></opener>

                <p><pb ed="A" n="133r"/>QUAS 8 die Augusti stylo vestro ad me dedisti literas,
                    Eruditissime <persName ref="Braschius">BRASCHI</persName>, eas heri, qui erat 14
                    Septembris iuxta reformatum Calendarium, per Dn. <persName ref="Gödelmann"
                        >GODELMANNUM</persName>, Legatum Saxonicum hîc agentem, recepi, quibus nunc,
                    ipso etiam sic ob nuncij festinationem admonente, hæc, quantum ferunt aliæ meæ
                    occupationes, properanter rescribo. De Elegiaco tuo Carmine bene est, quod meas
                    etiam qualescunque non respuis notas: incœperam quodam die pomeridianis horis
                    (nam ante meridiem seriora tractanda sunt) nonnulla in eodem mutare atque aliter
                    disponere, quædam etiam omittere, atque nonnullibi alia supplere, idque antequam
                    ex Arce residentiæ meæ <placeName ref="Benatky">Bennaticâ</placeName> huc
                        <placeName ref="Praha">Pragam</placeName> a Sacra <persName ref="rudolf_2_1552"
                        >Cæsarea Maiestate</persName>, Domino nostro Clementiss. quamprimum
                        <placeName ref="Plzeň">Pilsenâ</placeName> redierat, clementissime evocatus,
                    ubi etiamnum usque in tertium Mensem ab eadem retineor, et quantum intelligo,
                    cupit <persName ref="rudolf_2_1552">ipsius Maiestas</persName>, ut in viciniore
                    magisque oportuno habitem loco. Toto vero illo tempore, dum hîc sum, tot mihi
                    pro <persName ref="rudolf_2_1552">ipsius
                            Maiestate</persName> et alias quoque peragenda fuêre, ut
                    otium mihi non superfuerit ea vel semel in manus resumendi, nedum plenius
                    recognoscendi, sed <pb ed="TBOO" n="VIII.358"/>sed fiet id, nacta, uti spero,
                    aptiore et tranquilliore commoditate. Interim vellem, ut carmen illud tacitus
                    tibi reservares, nec cuiquam communicares; sunt enim quædam in eo, quæ minus
                    apposite relata sunt, nec pro <persName ref="rudolf_2_1552">Cæsare</persName> (ut de
                    me ipso nihil dicam) satis decore aut convenienter, de quibus, ubi ijs denuo
                    vacare licuerit, te ingenue admonebo, vel nostra transmutatio id facile edocebit,
                    neque enim dubito, quin pro tuo candore, prout etiam nunc polliceris, sis æqui
                    bonique laturus. Alterum illud carmen Epicum de <persName ref="Rhederus">VARADINO</persName>, cuius meministi,
                    nondum vidi; nec mihi cum Domino <persName ref="Rhederus">MELCHIORE
                        RÖDERO</persName>, cuius mentionem facis, ulla hactenus intercessit noticia,
                    neque etiam scio, an hîc sit, quantum relatione aliorum audio, in Ungaria est;
                    quare de eo et ijs, quæ ipsum concernunt, non habeo amplius quod scribam.</p>
                <p rend="indent"><persName ref="Melissus">MELISSUS</persName> tandem expectationem
                    et spem, quam de ipso concepimus, redemit, missis, paulo antequam <placeName
                        ref="Benatky">Benaticâ</placeName> abirem, ternis ad me diversi generis
                    carminibus, quorum Exemplum addam, si tempus descriptionem tulerit. Verum ut
                    dicam quod res postulat, videtur in hisce segniore vena præditus <pb ed="A"
                        n="133v"/>quam alias, sive quod hæc ingravescens ætas (est enim, uti opinor,
                    plus quam sexagenarius) spiritus Poëticos minus alacres et humiliores producat,
                    sive, quod tu etiam fateris, ardor ille temporum intervallis plus vel minus
                    incendatur, interdumque lentior evadat. Præ cæteris autem, Epigramma illud
                    primum, quod de me lusit, minus vividum nec fatis concinnum apparet, unde hanc
                    mihi sumsi audaciam, ut aliqua in eo alterarem, quamvis ne sic quidem per omnia
                    arrideat, nec scio, an is meas animadversiones tam libenter ferat atque tu;
                    quare Epigramma illud, cum alia in mei gratiam hinc inde concinnata carmina
                    aliquando forte cudentur, omittendum potius duco, quam ut publicatum autori suo
                    minus sit honorificum, aut mea ieiuna immutatio illi ingrata stomachum
                    moveat.</p>
                <p rend="indent">De Poëmatis tuis vel orationibus Philosophicis Imperatori
                    dedicandis, non scio quid consulam, nam licet <persName ref="rudolf_2_1552">Cæsarea
                            Ma<hi rend="sup">tas</hi></persName> erga eruditos satis sit beneficax
                    et liberalis, nec respiciat, cui religionis formæ addicti sint, tamen Consiliarij
                    difficiliores sunt et lenti in exequendo, minusque favent ijs, qui catholicam
                    (uti vocant) religionem non profitentur: si quid autem in <persName
                        ref="rudolf_2_1552">ipsius Maiestatis</persName> honorem conscribere lubuerit,
                    sit hoc potius carmen quoddam grave et nervosum, de rebus ab ipsius
                    Antecessoribus inde a <persName ref="karl_5_1500">CAROLO V.</persName> et denique a se ipso hactenus præclare gestis,
                    ubi etiam per occasionem inter cætera eius Elogia inferre poteris, quod
                    Astronomiæ instaurationem ad instar <persName ref="alfonso_10_1221">ALPHONSI</persName> illius veteris Castiliæ et Siciliæ
                    Regis nostro ævo benignissime promoveat. Oportet etiam succincta aliquot et
                    arguta Epigrammata subiungere, nam talibus maxime afficitur <persName
                        ref="rudolf_2_1552">Cæsar</persName>, et brevitate gaudet. Verum hæc tuo potius
                    relinquo arbitrio, qui rectius nosti, quid hîc faciendum vel secus.</p>
                <p rend="indent"><pb ed="TBOO" n="VIII.359"/><persName ref="chytraeus_david_1530"
                        >DAVIDEM CHYTRÆUM</persName> superiore Iunio Fatis concessisse iam antea
                    inaudieram, uti et Maio antecedente nostrum in <placeName ref="Denmark"
                        >Dania</placeName> <persName ref="hemmingsen_niels_1513">HEMMINGIUM</persName>, ambos profectæ ætatis senes et de Republica
                    literaria bene meritos, quorum animæ sint in benedictione et pace: memoria ad
                    posteros unâ cum monumentis relictis perduret <pb ed="A" n="134r"/>ac fructum
                    faciat. Perlustravi ea, quæ in <persName ref="chytraeus_david_1530">CHYTRÆI</persName> obitum
                    concinnasti, apprimeque placuerunt. Legi etiam scriptulum istud unâ transmissum
                    de ijs, quæ hoc Anno in Arctois oris usque ad Mensem Maium memoratu digna
                    evenerunt, in quo sunt plæraque apud <placeName ref="Sweden">Suecos</placeName> gesta auditu tristia minusque
                    iucunda. Deus omnia moderetur in bonum! Scripserat ad me superiore Anno præfatus
                    optimæ memoriæ <persName ref="chytraeus_david_1530">CHYTRÆUS</persName> et
                    consignationem quandam miserat de ijs, quæ historiolæ huius Anni, meam e
                        <placeName ref="Denmark">Dania</placeName> huc in <placeName ref="Bohemia"
                        >Bohemiam</placeName> emigrationem concernentia, inserere constituerat,
                    eaque meo arbitrio (aliter si luberet) formanda reliquerat. Ego vero illi
                    rescribens chartam literis imposui, qua id quod expetebat iuxta meam sententiam
                    insinuavi. At cum in eo quod misisti scripto nihil eiuscemodi inveniatur,
                    suspicor literas meas non satis mature ad ipsum pervenisse, aut quod morbo
                    impeditus et postea morte præventus ea exequi nequiverit. Si itaque literæ illæ
                    meæ unâ cum scheda inserta adhuc inter ipsius chartas posthumæ inveniuntur,
                    cuperem ea, quæ illi annotâram, convenienti loco historiolæ huius Anni adhuc
                    immisceri, neque enim dubito, quin quispiam Vestratium eam usque ad Anni finem
                    continuaturus sit, ut sic Historia Arctoa ab optimo illo <persName
                        ref="chytraeus_david_1530">CHYTRÆO</persName> inde ab Anno millesimo
                    quingentesimo inchoata hoc millesimo sexcentesimo compleatur, atque hac ratione
                    integrum contineat centenarium. Poterit vero id quod ego fieri averem, mea
                    opinione rectius subiungi ijs, quæ a <persName ref="chytraeus_david_1530"
                        >CHYTRÆO</persName> consignata sunt, tanquam ab ipso, dum adhuc viveret,
                    exarata, ne si aliqua ibi reperirentur vicinis <placeName ref="Denmark">Danis</placeName> minus grata (uti est
                    veritas plærumque odiosa) nemini inter Vestros Professores adhuc superstites id
                    imputari posset. Placebit (uti opinor) <persName ref="rudolf_2_1552"
                        >Cæsari</persName>, ubi viderit longe etiam remotas Academias sua ob
                    Astronomiæ promotionem deprædicare encomia, nam et ab Illustri ac <pb ed="A"
                        n="134v"/>Magnifico Domino <persName ref="Corraduc">CORRADUCIO</persName>,
                    Imperij Procancellario, quam primum antecedente Anno e Legatione <placeName ref="Italy">Italica</placeName> et
                    <placeName ref="Roma">Romana</placeName> huc reversus esset, quæsivit, an <placeName ref="Roma"
                        >Romæ</placeName> vel alibi in <placeName
                        ref="Italy">Italia</placeName> audivisset, quod me ob Astronomiam
                    redintegrandam huc vocârit, cumque is affirmaret, se tam <placeName ref="Roma"
                        >Romæ</placeName> quam in alijs locis hoc relatione præstantium Virorum
                    percepisse, id <persName ref="rudolf_2_1552">Cæsari</persName> admodum placuit, et
                    sibi ipsi vel hoc nomine quasi congratulari visus est, prout ab ipso Domino
                        <persName ref="Corraduc">CORRADUCIO</persName> hæc ad me perlata sunt; atque
                    hinc cætera, quæ desidero, æstimare licebit. Nihil tamen Vobis præscribo, sed
                    omnia vestro arbitrio et consulto iudicio facienda [vel o]mittenda relinquo.
                    Referet quoque plura ex <pb ed="TBOO" n="VIII.360"/>me supranominatus Dn. Doctor
                        <persName ref="Gödelmann">GÖDELMANNUS</persName>, ubi vos, uti constituit,
                    accesserit.</p>
                <p rend="indent">Vale et Clarissimum Virum Dn. D. <persName ref="Bacmeister">LUCAM
                        BACKMEISTERUM</persName> (cui etiam in ultimis meis literis de memorata re,
                    si recte recordor, nonnulla scripsi) ex me officiose saluta. Si tabellarius tam
                    diu expectârit, denuo illi scribam. Saluta etiam cæteros Amicos meos
                    Rostochienses. Magister <persName ref="longomontanus_christen_sorensen_1562">CHRISTIERNUS</persName>
                    ante 6 septimanas hinc a me discessit in Patriam rediturus atque Vos in transitu
                    allocuturus, quare eum iam istic aut esse aut fuisse existimo. Tu vero, mi
                    <persName ref="Braschius">BRASCHI</persName>, nulla intermissa oportunitate, mihi rescribe, habebis me semper tui
                    studiosissimum. Iterumque vale. Dabantur festinanti calamo <placeName
                        ref="Praha">Pragæ</placeName> die Septembris Anno 1600.</p>
            </div>
        </body>
    </text>
</TEI>
