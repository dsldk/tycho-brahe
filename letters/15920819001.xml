<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 9737f</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="Friis">
                        <bibl><title>Tychonis Brahei et ad eum doctorum virorum epistolae ab anno
                                1588</title>, ed. F.R. Friis, 1900</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 338-341</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1592-08-19"/>
                </correspAction>
                <correspAction type="received">
                    <persName>John Maitland</persName>
                    <placeName>empty</placeName>
                </correspAction>
            </correspDesc>
            <creation><date>1592, 19. august</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-10-31" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.338"/><pb ed="A" n="34v"/>MAGNIFICO ET AMPLISSIMO VIRO,
                    EXΙΜΙΑ TAM GENERIS QUAM DOCTRINÆ NOBILITATE INPRIMIS CONSPICUO, DOMINO <persName
                        ref="Maitland">IOHANNI MÆTELANO</persName>, SERENISS. SCOTORUM REGIS
                    CANCELLARIO, AMICO SUO PLURIMUM HONORANDO</opener>
                <p><pb ed="A" n="33r"/>PERPAUCIS abhinc mensibus, Nobilissime et amplissime vir,
                    literas tuas, quibus nostris superiore hyeme ad te datis respondes, iam pridem
                    accepi. Quæ quod genuinum non modo raræ, quæ in te est, eruditionis specimen,
                    inprimisque Romani sermonis nitorem, sed iucundissimam humanitatis fragrantiam
                    affatim redolerent, gratissimæ mihi fuerunt. <app>
                        <lem>Ex quo itaque tuæ illæ ad me perlatæ essent, avide semper desiderabam,
                            ut certo aliquo fretus internuntio ijs nonnihil responderem. Sed cum
                            eorum, per quos meas ad te transmittere in animo haberem, præter meam
                            opinionem navigatio iam tandem præpeditur, indeque accideret ut
                            responsio ad tuas in hoc usque tempus dilata sit, idcirco minime
                            intermittendum duxi, quin cum mercatoribus, qui hinc ad vos appellunt,
                            ante ingruentem brumam paucis rescriberetur</lem>
                        <rdg><note>Hæc verba <q>(Ex quo... rescriberetur)</q> ab altera manu addita
                                sunt, quæ illa delevit, quæ prius scripta fuerunt: <q>Oblata itaque
                                    nunc satis commoda opportunitate, ex quo affinis meus HENRICUS
                                    BELOVIUS et singularis amicus D. NICOLAUS CRAGIUS Legatorum ad
                                    vos in Scotiam munus subeant, intermittendum minime duxi, quin
                                    nonnihil iam rescribendo</q>.</note></rdg>
                    </app>, qualemcumque gratæ mentis et memoriæ significationem apud te testatam
                    relinquerem, meque vicissim tui amantem declararem. Agnosco equidem non exigua
                    benevolentiæ erga me tuæ extare indicia, præsertim dum eruditis et argutis tuis
                    versibus effigiem, unâ cum Urania nostra (ut superiora tua in me officia tacitus
                    præteream) eleganter ornare non degravatus sis. Quo sane nomine gratias tibi
                    ago, agamque perpetuo maximas. Unicum tamen est, quod in his non tam desidero
                    quam liberius et iusto abundantius dictum sentiam, in quo etiam nimium Poëtarum
                    indulsisse licentiæ videris, idque nimirum per terna illa verba, quibus tria
                    ultima concluseris Epigrammata. Quæ cum saltem Creatori immenso et ineffabili
                    Creaturis nequaquam competant, ea <app>
                        <lem wit="#Friis">cuipiam</lem>
                        <rdg wit="#A">cuipam</rdg>
                    </app> conditæ naturæ asscribere, quocunque dicendi tropo excusentur,
                    inconveniens, imo piaculum censuerim. Quare si loco horum quippiam aliud
                    substitueris, quod fragilis humanæ <pb ed="TBOO" n="VII.339"/>conditionis metas
                    non transcendat, rectius meo iudicio feceris, mihique rem magis gratam
                    præstiteris. En quanta hîc utar erga te audacia et parrhisia, quam ingenuus
                    candor ille tuus nostraque amicitia non difficulter (uti spero) excusabunt.
                    Habeo insuper gratias, quod D. <persName ref="Craig">IOHANNEM CRAIGUM</persName>
                    Medicum vestratem, vel ob meam commendationem cariorem habueris atque ad optima
                    quæque promovere receperis, utut is nuper arrogans quoddam contra nostra Placita
                    Scriptum tertio demum ab Apologiæ illi transmissæ anno parturierit, quod
                    affectato et insolenti nomine Capnuraniæ restinctionem (proh Dædaleum
                    inauditarum hactenus vocum fabricatorem) appellare non erubuit. In quo se omnia
                    quæ in libro nostro secundo de Novis Æthereis Phænomenis atque Apologia ipsi hoc
                    nomine destinata continentur, refutare atque infirmare inverecunda præsumptione
                    iactavit, cum tamen ne minimum <app>
                        <lem wit="#Friis">quidem</lem>
                        <rdg wit="#A">quid</rdg>
                    </app> eorum, apud eos, qui rem ipsam penitius introspicientes, usu eandem
                    debite exercere didicerunt, nec præiudicio cæco impediuntur, vel semel vacillare
                    faciat. Longe igitur consultius fecisset enervis iste Cometarum (qui revera
                    cœlestes sunt, nec flagrantes in aëre fumositates, ut ille in suum nimium
                    credens, ac si in hunc baptizatus fuisset, <persName ref="Aristoteles"
                        >ARISTOTELEM</persName>, commentus est) restinctor, si proprium opinionum
                    suarum incendium et æstuantem animi ardorem ac inflammatos affectuum motus
                    extinguere didicisset. Veritatis, quam tuemur, invictam arcem et firma huius
                    propugnacula, obtusis hisce, quibus eam invadere conatur, argumentorum telis,
                    non magis lædet aut expugnabit, quam si æneum et insuperabilem HERCULIS clypeum
                    plumbea confodere sarissa præsumpserit. Nostra enim ille aut parum minusque
                    recte intelligit, aut ob præoccupatas opiniones intelligere nolit, aut ea
                    distrahit, depravat, invertit, male accommodat. Imo cavillatur et calumniatur
                    fere ubique effreni quadam petulantia, adeo ut ne quidem a scommatis, dicterijs,
                    nænijs, superciliosis oblocutionibus alijsque id generis inflati et impotentis
                    animi pomposis ineptijs sibi temperet, deque ijs, quæ nunquam viderit aut
                    fundamentaliter hauserit, nedum ut usu diuturno sibi familiaria reddiderit,
                    iudicium immaturum et præposterum futili potius quam subtili acumine interponere
                    non vereatur. Hem egregiam a <persName ref="Craig">CRAIGO</persName> vestrate
                    pro tot annorum in hac palæstra veritatis inquirendæ stabiliendæque causa
                    exantlatis laboribus, proque perassiduis vigilijs, studijs indefessis, sumptibus
                    inæstimabilibus, reporto gratiam. Certe si non maiorem a cæteris Europæ eruditis
                    Mathematicis consequutus fuero, <pb ed="A" n="33v"/>aut ego frustra tot tantaque
                    egerim (dummodo nihil aliud quam hominum gratitudinem et non potius solam
                    veritatem, quæ sibiipsi sufficiens meritum est, spectarem) aut illi valde
                    ingrati reputabuntur. At nemo est ex omnibus <placeName ref="Italy"
                        >Italiæ</placeName>, <placeName ref="France">Galliæ</placeName>, <placeName
                        ref="England">Angliæ</placeName>, <placeName ref="Germany"
                        >Germaniæ</placeName>, <placeName ref="Bohemia">Bohemiæ</placeName> et
                        <placeName ref="Poland">Poloniæ</placeName> Mathematicis, qui, quan<pb
                        ed="TBOO" n="VII.340"/>tum ego sciam, nostra non libere et libenter
                    approbet, ijsque (utut Peripateticorum in Scholis usitata dogmata in quibusdam
                    convellant) grata mentis significatione subscribat. Solus hic vester præ omnibus
                    alijs sibi sapiens veritatem, quam in lucem ex inveteratis opinionum et errorum
                    tenebris producere elaboramus, offuscare, ut sic, quemadmodum iste ex devastato
                    Dianæ templo, nomen sibi quoddam comparet, anticipata quadam philautia et
                    præsumptione non indecens reputavit; quasi is solus penitius rem introspiciat,
                    quam cæteri omnes, et cornicum oculos configere valeat. Verum eiusmodi cothurnis
                    et sophisticis contradictionibus, veritati a nobis assertæ frustra
                    obstrepentibus, nihil in posterum nostra Urania respondere dignabitur, ne bonas
                    horas altioribus solidioribusque tribuendas usqueadeo inutiliter collocet.
                    Abblandiatur et placeat is sibi inque suo cerebello triumphet, quantum
                    allubescit. Veritas certissimis et infallibilibus observationibus (quamvis et
                    has dentata sua strigili rodere et turgido ac temerario ausu improbare nefas
                    haud existimarit, utut tales et his merito conferendas assequi et imitari vix
                    sustineat) fundata et certis demonstrationibus Geometricis (quas ille non minus,
                    sive per inscitiam sive affectati iudicij temeritatem, malitiose sugillat) in
                    apertum deducta imbelles non moratur oppugnantis insultus. Ne autem quis
                    suspicetur, me, quod causæ diffidam, responsionem aversari, mittam Capnuranicas
                    ipsius commentationes, vel potius commenta, ad præstantes quosdam in <placeName
                        ref="Germany">Germania</placeName> Mathematicos, observationibus cœlestibus
                    accurate instituendis assuetos et in hac materia solide versatos (cæteris enim
                    parum ista intelligentibus, fucatis, quibus scatet, sophismatis, facile
                    imposuerit <persName ref="Craig">CRAIGIUS</persName> vester ille) qui
                    controversiam hanc exquisita scientia et diuturno usu, decernere nôrunt, et
                    singulis ad æquam trutinam expensis, citra affectus et præiudicium ullum, iustam
                    ferent censuram. Forte etiam prodibit suo tempore amicorum vel discipulorum
                    meorum aliquis, qui hanc controversiam dirimere et ad invalidos Craigicarum
                    obiectionum ictus retorquendos otium sibi sumat. Sicque tandem infringat solido
                    propria delusus ab arte. In me equidem non amplius inveniet Antagonistam.
                    Præstat enim Tomis nostris Progymnasmatum Astronomicorum (quos nunc præ manibus
                    habeo) absolvendis operam locare, quam talibus affectatis obmurmurationibus
                    retundendis inutiliter occupari. Quorum non solum primus (qui de Nova Stella
                    ubertim agit) <persName ref="Craig">CRAIGI</persName> circa hanc quoque
                    ignorantiam et crassa errata abunde patefaciet, sed et reliqui duo de quinque
                    Cometis ex professo tractantes, eosque omnes cœlestes, citra omne dubium, fuisse
                    apertissime demonstrantes, quam perperam et frustra <persName ref="Craig"
                        >CRAIGUS</persName> hic nostris assertionibus refragetur, cuivis luce
                    Meridiana clarius ob oculos ponent. Hinc, si volet, suæ evidentissimæ
                    hallucinationis, ignorantiæ et ineptitudinis <pb ed="TBOO" n="VII.341"
                    />redargutionem depromat, atque demum melius perspectis ijs, quibus seducitur,
                    deviationibus, in veritatis semitam (modo id fieri queat) revertatur.</p>
                <p rend="indent">Quæ licet ita se habeant, et <persName ref="Craig"
                        >CRAIGUS</persName> in ultimo suo scripto non solum veritatis, sed et
                    modestiæ limites multifariam transilierit, parumque ob benevolentiam in illo
                    amando, Regique et tibi eum commendando, non gravatim a me præstitam, grati
                    vicissim animi retulerit: tamen tantum abest ut ipsi ob id male cupiam, quin
                    longe potius etiamnunc, imo multo plus quam antea tibi commendatum velim, quo
                    tua auctoritate et intercessione illius res familiaris augeatur et subsidia ipsi
                    studiorum Mathemati<pb ed="A" n="34r"/>corum plenius rectiusque instituendorum
                    largius suppeditentur, ut id quod aliquot iam annis theorice contemplatus est,
                    per ipsam exercitationem in usu explorare, veritatemque latentem ipsa Praxi
                    eruere commodius valeat. Quæcunque enim per Experientiam in Pragmatiam ratam
                    transferri debeant, longe maiores requirunt impensas et studiorum nervos, quam
                    quæ otiosa quadam speculatione animo concipiuntur. Quæ cum forte huic <persName
                        ref="Craig">CRAIGO</persName> non ita abunde (prout res ipsa postulat)
                    suppetant, adeo ut ne quidem ea quæ olim in <placeName ref="Germany"
                        >Germania</placeName> Instrumenta (quæ satis paratu vilia fuisse non dubito)
                    se habuisse iactat, nunc ad manus illi sint, ideo de rebus ipsis opinione quadam
                    propria vel auctoritate aliorum falsam persuasionem audentius fovet et abortivum
                    ingenij factum excludit. Rebus itaque iuvandus, quo rerum medullas promptius
                    capiat, nec inanibus saltem verborum corticibus se, alias nudum, oppalliet.
                    Atque hæc de illo satis aut forte ad te alijs distentum nimia. Ego nihilominus
                    ut hæc omnia benevole accipias et quod iusto plus Craigicis hisce, mihi sane
                    parum, tibi (quemadmodum existimo) longe minus gratis mecum motis controversijs,
                    in tuum sinum, suadente id amicitia nostra, deponendis immorer, teque
                    gravioribus Reipub. administrandæ munijs intente occupatum diutius, quam par
                    est, detineam, in potiorem partem pro tuo candore interpreteris, te etiam atque
                    etiam rogatum <app>
                        <lem>habeo</lem>
                        <rdg><note>Post <q>habeo</q> a prima manu hæc scripta fuerunt: <q>Hîc igitur
                                    finem faciam, id duntaxat unice orans, ut hunc nostratem
                                    CRAGIUM, Iuris Doctorem et virum alias eximia eruditione
                                    præditum, mihi vero amicissimum, pro tua humanitate
                                    favorabiliter complecti non degravere. Si quis vestratium tuis
                                    literis exornatus me inviserit, dabo operam, quoad per me fieri
                                    queat, ut quanti te, idque ex merito, æstimem, experiatur</q>.
                                Hæc vero deleta sunt, cum aliam opportunitatem epistulæ mittendæ
                                Tycho
                                invenisset.<!-- NB her henviser noten egentlig tilbage til den note der er indsat tidligere i dette brev. Skal det anføres? --></note></rdg>
                    </app>.
                    Vale,
                    et amicitiam nostram per literas continuare non intermitte. Ego vicissim nec
                    locorum nec temporum iniuria vincar, quo minus tui memoriam firmiter animo
                    retinere, et data occasione Epistolis ad te scribendis (cum aliter non detur) in
                    mentem revocare, studiose enitar. Iterum quam felicissime vale. Datæ <placeName
                        ana="Uraniborg">Uraniburgi</placeName> 19. Augusti Anno 1592.</p>
                <p rend="rightMargin">Magnif. tuæ studiosiss.<lb/>TYCHO BRAHE.</p>
            </div>
        </body>
    </text>
</TEI>
