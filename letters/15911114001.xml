<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 9737f</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 308-319</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1591-11-14"/>
                </correspAction>
                <correspAction type="received">
                    <persName>John Craig</persName>
                    <placeName>empty</placeName>
                </correspAction>
            </correspDesc>
            <creation><date>1591, 14. november</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-10-24" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.308"/>
                    <pb ed="A" n="14r"/>CLARISSIMO ERUDITISSIMOQUE VIRO DOMINO <persName ref="Craig"
                        >IOANNI CRAIGO</persName>, PHILOSOPHO ARISTOTELICO ET MEDICINÆ DOCTORI,
                    EANDEMQUE <placeName ref="Edinburgh">EDENBURGI</placeName> IN <placeName
                        ref="Scotland">SCOTIA</placeName> EXERCENTI, MATHEMATICO EXCELLENTI, AMICO
                    SUO PLURIMUM DILECTO.</opener>
                <p>QUID cunctaris, mi <persName ref="Craig">CRAIGE</persName>, curque tam cito pedem
                    referens nusquam amplius appares? Si caussæ et viribus diffidis, veritatisque a
                    nobis propugnatæ mœnia inexpugnabilia esse, iam tandem expertus es atque
                    concedis, equidem id quod res ipsa exigit, quodque decet, admittis. At cur non
                    id vel verbulo fateri lubet? Neque enim errata agnoscere revocareque usqueadeo
                    inglorium est, quin homini, his per se non parum obnoxio, id conveniat,
                    excusationemque mereatur, cum et a plurimis præstantibus atque apprime eruditis
                    viris etiam in gravioribus negotijs idipsum iam diu multumque laudabiliter
                    factitatum sit. Sin autem nondum omnia tela atque arma, quibus op<pb ed="TBOO"
                        n="VII.309"/>pugnes, tibi extorta esse præsumis, clypeumque tuum adhuc satis
                    validum nec imbellem esse tibi persuades, quare non denuo in arenam prodis? Nam
                    et defatigatus aut fugitivus miles iterum nonnunquam certare audet. Age igitur,
                    prome si quid residui habes, quo tuum <persName ref="Aristoteles"
                        >ARISTOTELEM</persName> et te tuearis, dum Cometas cœlo eliminare citra
                    omnem experientiam iustasque rationes is annixus sit, Posteritatemque
                    Philosophicam tot iam seculis hac falsa opinione imbuerit suisque nænijs
                    dementârit, cuius fistulæ sibilum tu patulis auribus tam lubenter recipiens,
                    forte, quod ad hunc a teneris tripudiare (ut mos in Scholis plerumque est)
                    assuefactus sis, illius lusu (si modo non ab hoc delusus) delectaris, et illi
                    tibique nimium applaudis. Imo quod minus excusabile est, in Mathematicorum
                    erudito pulvere simul strenue et industrie exercitatus, non vereris, contra
                    ipsam Mathematicam certitudinem atque Observationibus indubijs superstructas
                    Apodixes Geometricas, omni Herculis robore insuperabiliores figmenta, vel saltem
                    meras coniecturas Peripateticorum, veritati fucum facientes, aut potius hanc
                    offuscantes, quantum in te est, defendere. An hoc est Mathematicum agere et
                    veritatis penetralia, seposito omni præiudicio, demonstrative enucleare,
                    eidemque compertæ constanter assentiri? Facessat Ethnicus iste ἀμαθηματικός
                    (utinam non unâ etiam ἄθεος) <persName ref="Aristoteles">ARISTOTELES</persName>
                    cum suis discipulis, qui saltem plausibilibus et sophisticis elenchis incrustata
                    facile arripiunt, ijsque acquiescunt. Apud Mathematicos certe non plus fidei
                    promerebitur, quam geometrice comprobârit. Idem de omnibus eius asseclis, sive
                    per imprudentiam sive affectata quadam ignorantia, ipsi suffragantibus, non
                    immerito censendum venit.</p>
                <p rend="indent">Apologiam nostram, qua tuis obiectionibus luculenter respondebam,
                    te iamdudum accepisse, nullum apud me est dubium. Nam et eruditissimus Dn. D.
                        <persName ref="Krag, Anders">ANDREAS CRAGIUS</persName>, Medicus et Physicæ
                    in Academia Hafniensi Professor, mihi e <placeName ref="Scotland"
                        >Scotia</placeName> (quo cum serenissima <persName ref="Anna af Danmark"
                        >Regina</persName> Sponsa eius atque adiunctæ nobilitatis Archiatrum agens,
                    quando illac classe Danica deduceretur) reversus significabat, te motæ inter nos
                    disputationis, huiusque meæ Apologiæ mentionem fecisse. Nihil tamen certi
                    referre poterat, an nostris dilutionibus acquiesceres nec ne. Id saltem aiebat,
                    te admodum (si modo non nimium) Aristoteleis placitis mancipatum, peneque omnia
                    ab ipso prolata pro oraculis habere; quæ credulitas tibi cum multis <pb ed="A"
                        n="14v"/>alijs Philosophiam profitentibus communis est. Satis itaque, imo
                    plus quam satis, tibi temporis interea, utut alijs negotijs aut Medicinæ
                    faciendæ occupato, relictum est, quo Apologiam hanc nostram evolveres,
                    disquireres atque si quid contradictionem admittens offenderes, idipsum ulterius
                    disquirendum in medium proponeres. Sesquialter enim annus, ni fallor, iam
                    præterlapsus est, ex quo hoc scriptum Apologeticum ad te in <placeName
                        ref="Scotland">Scotiam</placeName> misi, nihilque tam <pb ed="TBOO"
                        n="VII.310"/>diutino exacto tempore responsi mihi relatum, utut navigatio
                    inter hæc regna satis frequens sit et post contractam affinitatem Regiam quam
                    antea commodior et crebrior. Verumenimvero abijce latebras gressumque reflecte
                    et ad nobis respondendum, dummodo quid supererit nervorum, vires recollige,
                    quantumque potes, hæc mœnia tenta. Sin autem nihil amplius restat, quod in
                    contrarium verisimiliter adduci posse confidis, idipsum saltem indica et ingenue
                    fatere. Tradideram interea nobilissimo cuidam Iuveni Scoto (cuius mihi iam nomen
                    excidit, Secretarium tamen Regis vestri intimum fuisse recordor) cum a <persName
                        ref="James 6.">Rege</persName> suo in <placeName ref="Denmark"
                        >Daniam</placeName> amandatus me quoque hîc inviseret, descriptum nostrarum
                    Observationum atque ratiocinationum de Cometa ultimo, in Martio Anni 1590
                    conspecto, quale illustrissimo Principi <persName
                        ref="Wilhelm, landgrave of Hessen">GUILHELMO</persName> Hassiæ Landgravio
                    concesseram. Atque insuper ab ipso petij, ut te quoque eius redderet participem.
                    Quod et eum fecisse mihi persuadeo. Demonstrâram ibidem admodum expedita et
                    certa ratione et hunc Cometam omnino cœlestem fuisse, adeoque nulli sensibili
                    Parallaxi obnoxium, quod et in pluribus alijs, imo omnibus hisce aliquot exactis
                    annis apparentibus, affatim deprehendi. Forte hic ipsus postremo visus Cometes,
                    de quo loquor, te ancipitem et certamen ulterius detrectantem reddidit, cum is
                    tam in 90<hi rend="sup">mo</hi> a Meridiano Horizontis gradu, ipso videlicet
                    Verticali principaliore altior existens, et postmodum in Meridiano, infra Polum
                    declivior, interlapsis plurimis horis, declinationem suam nullo minuto aliter
                    variârit, quam motus proprij interea ratio e diurno collecta exigebat, quod
                    nostris Instrumentis erat observatu tam facillimum quam etiam ab omni erroris
                    suspicione semotum. Nec tot anfractus atque Mæandros, ad Parallaxeos
                    insensibilitatem demonstrandam, quemadmodum Cometes anni 77, de quo inter nos
                    mota est quæstio, efflagitabat. Quod si per incuriam aliquam aut ex oblivione
                    eius, cui id concessi, scripti illius copia tibi nondum est facta, apud eundem
                    Secretarium, qui paulo post serenissimi Regis vestri in Regnum suum reditum huc
                    ablegatus erat, uti antea quoque monui, de hoc sciscitare, atque eius
                    communicationem, quod et facile (uti spero) obtinebis, urge, postmodumque
                    attente lege atque expende; et modo tibi hîc quoque aliquid suggeratur dubij,
                    aperte et ingenue indica, mecumque de toto hoc negotio ulterius per literas
                    agere ne supersedeto. Caussa autem, cur id eo enixius desiderem, est hæc, quod
                    cum tuas literas, quatenus nostræ de Cometa supradicto Anni 77 lucubrationi
                    nonnulla oppo<pb ed="A" n="15r"/>nebant, unâ cum nostra Apologetica responsione,
                    quibusdam excellentibus et eruditis in <placeName ref="Germany"
                        >Germania</placeName> Mathematicis simul inspicienda dijudicandaque
                    transmisissem, illis sane hæc amica inter nos veritatis eliciendæ confirmandæque
                    decertatio non displicuit nec indigna iudicabatur, quæ publici iuris fieret, ut
                    et alij negotij penetralia <pb ed="TBOO" n="VII.311"/>eo profundius (hinc
                    allecti) introspicerent atque veritatis involucra commodius eruerent, quidque
                    citra dubium sentiendum foret, rectius constituerent. Proposui itaque hortatu
                    aliorum eam partem literarum tuarum, quæ hac de re agit, unâ cum nostra
                    Apologia, tomo secundo de hoc Cometa tractanti propediem subiungere. Quod tibi
                    prius significandum censui, ut si quid in promptu esset, quod hîc ulterius
                    inferre satageres, id mature expedire mihique mittere posses. Nam et hoc addere
                    et sub trutinam vocare non negligam. Cedet id in nullum tuæ existimationis aut
                    nominis detrimentum, sed potius erit apud omnes eruditos et cordatos
                    honorificum. Nam et præceptorum authoritatem tueri atque ab opinione
                    plausibiliter concepta non facile amoveri, sed quoad fieri potest, in ea
                    persistere, generosi semper fuit animi, nec indecorum a candidis et æquis
                    censoribus habitum. Quin et quidam sunt eruditorum in <placeName ref="Germany"
                        >Germania</placeName> virorum, qui te non serio, sed saltem ut alia et plura
                    eliceres, hanc movisse disceptationem autumant. Inter quos, ut est præcipua
                    dignitate atque authoritate conspicuus, si etiam in rebus Mathematicis scientia
                    et iudicio plurimos alios antecellens, Magnificus et nobilissimus vir Dominus
                        <persName ref="Curtius">IACOBUS CURTIUS</persName> a Senfftenau, Cæsareæ
                    Maiestatis ab arcanis consilijs atque Imperij Procancellarius pereminentissimus.
                    Is ex quo Apologiam nostram clarissimo viro Domino <persName
                        ref="Hagecius, Thaddeaeus">THADDÆO HAGECIO</persName> Medico et Mathematico
                    eximio, veteri meo amico, transmissam forte perlustrasset, posteaque Cæsareæ
                    Maiestatis amplissimum Privilegium Operibus meis, quo indemnitati sumptuum
                    consulatur, præfigendum mittens, unâque literas proprias ad me dare non
                    gravatus, inter alia et huius nostræ controversiolæ non obscure in ijs meminit,
                    nulla tamen tui expressa mentione. Licet vero apographum earum literarum circa
                    frontispicia primi tomi, de Stella Nova et quibusdam alijs luculenter agentis,
                    certa de <pb ed="A" n="15v"/>caussa et rogatu quorundam apposuerim, tamen et hîc
                    eam portionem, quæ hoc, de quo loquor, negotium concernit, annotare non pigebit,
                    ut eo citius et certius eius gravissimum hac de re iudicium tibi innotescat.
                    Sonant autem eius verba ex eâdem Epistola, <placeName ref="Praha"
                        >Pragæ</placeName> 28. Iunij Anno 90 ad me datâ, in hunc modum: »<hi
                        rend="it">De scriptis tuis, quid  in genere sentiam, testabitur Cæsareæ
                        Maiestatis privile gium, quod hisce literis adiunctum tibi mitto, cuius  ita
                        conscribendi ego Cæsari author et porro, vera in  eo Cæsarem testari,
                        sponsor fui. In specie vero ea, quæ d e Cometis posterioribus, quotquot ipse
                        observasti, a  te tradita solidissimisque rationibus confirmata sunt, ta lia
                        esse <app>
                            <lem>sentio</lem>
                            <rdg><note>ex <q>puto</q> corr. A</note></rdg>
                        </app>, ut de ijs ne ambigi quidem amplius ab er uditis viris queat. Itaque
                        non adducor, ut credam, eo s, qui hac in parte dubios sese adhuc ostendunt
                        et contr a demonstratam veritatem <persName ref="Aristoteles"
                            >ARISTOTELIS</persName> authoritati patrocinari videri vo lunt, id ita
                        vere sentire. Sed hoc potius <pb ed="TBOO" n="VII.312"/>eos agere puto, ut,
                        cum omnem moverint lapidem omniaque undique conquisiverint, quæ Aristoteleam
                        sententiam confirmare, tuam vero labefactare aut dubiam reddere videantur,
                        ea tibi proponant, tanquam ad Lydium lapidem examinanda, adeoque caussam
                        tibi præbeant, eruditionis tuæ Sole, omnes omnino errorum tenebras non modo,
                        sed vel levissimas nubeculas dissipandi exactissimamque harum rerum
                        doctrinam posteritati perficiendi. Qui si hac mente tecum certant, næ ego
                        illis quam maxime bene cupio, sin aliud agunt, pertinaciam quidem eorum odio
                        dignam existimo. Id tamen, quod pertinacia sua in commune beneficium tibi
                        extorserunt, ipsis valere, vel potius non valere iussis, amplector non
                        secus, ac si bona id mente fecissent, de eoque Reipublicæ literariæ
                        gratulor.</hi>«</p>
                <p rend="indent">Hæc <persName ref="Curtius">CURTIUS</persName>. Sed et quid de
                    hypothesibus nostris neotericis idem præstantissimus vir senserit, siquidem tu
                    eas quoque oppugnare non intentatum relinquis, unâ annotare non abs re fuerit.
                    In eadem itaque epistola postmodum de his sic loquitur: »<hi rend="it">Ad ea,
                        quæ novis tuis hypothesibus hactenus obiecta sunt, solide mihi videris
                        respondisse, neque ego quicquam in ijs absurdum, sed omnia invicem
                        pulcherrime congruentia invenio; an vero hypotheses istæ, id quod in
                        Copernicianis desideratur, <app>
                            <lem wit="#TBOO">præstituræ</lem>
                            <rdg wit="#A">præstaturæ</rdg>
                        </app> sint, ut scilicet exacta siderum loca ad præterita, præsentia et
                        futura tempora nobis exhibeant, de eo tum demum iudicandum erit, ubi maius
                        illud, quod moliris, opus in lucem prodierit. Neque enim dubito, quin in eo
                        opere omnium ætatum, quotquot extant, exactiores observationes cum tuis,
                        quas exactissimas esse certo mihi persuadeo, summa diligentia contuleris,
                        indeque novam hanc Mundi Machinam, divino sane ingenio,
                    extruxeris.</hi>«</p>
                <p rend="indent">Eruditissimus insuper et præstantissimus ille <persName
                        ref="Hagecius, Thaddaeus">THADDÆUS</persName>, de quo dixi, eodem tempore
                    mihi copiose scripserat atque suam de hac Apologia nostra censuram aperuerat,
                    quædamque alia pro se adversus tuas in eum <app>
                        <lem>animadversiones</lem>
                        <rdg resp="TBOO">animadversionis</rdg>
                    </app> facientia addiderat, quæ singula excerpta hîc quoque unâ, ut tibi
                    constent, assignabo: »<hi rend="it">Quod ad Apologeticam responsionem tuam
                        pertinet, hanc <pb ed="A" n="16r"/>quoque perlegi diligentissime, eaque sane
                        mirifice sum delectatus. Tam solide enim et tam luculente respondes, et
                        obiectiones <persName ref="Craig">CRAIGIJ</persName> diluis, ut mirum sane
                        videri possit, quid contra tam evidentia vel hiscere <persName ref="Craig"
                            >CRAIGIUS</persName> aut quivis alius possit. Quod si <persName
                            ref="Craig">CRAIGIUS</persName> perget veritati <app>
                            <lem>contradicere</lem>
                            <rdg><note><q>obstrepere</q> Hagec.</note></rdg>
                        </app> in longe maiorem incurret reprehensionem apud veritatis amantes, quam
                        quod ego in Nova Stella parum ex arte suo iudicio præstiterim. Sed sit ita,
                        ut ille iudicat: ego certe illud parum multo gloriosius mihi esse duco, quam
                        si manifeste veritati repugnarem. Primus ego, quid alij senserint, ignorans,
                        libera voce et scripto <pb ed="TBOO" n="VII.313"/>protuli, Novam Stellam non
                        fuisse Cometam, nec in elementari regione, sed in æthere: licet senserim et
                        protulerim fieri posse, ut Cometæ in utraque regione, puta elementari et
                        ætherea, oriantur, qua de re ætas posterior rectius iudicabit. Primus etiam
                        labefactavi opinionem <persName ref="Aristoteles">ARISTOTELIS</persName> de
                        Cometis, quam <persName ref="Craig">CRAIGIUS</persName> mordicus retinet, et
                        pro ea velut pro aris et focis depugnat. Sunt, fateor, mea, quæ tum attuli,
                        admodum exilia, et, quoad doctrinam parallaxium, plurima in eis desiderari.
                        Sed et hæc deinceps aliquantulum recognovi. Tu vero his supremam manum
                        imposuisti. Quamobrem tibi libenter arena cedo. Mihi interea apud bonos et
                        probatos ad veniam, non dico ad gratiam, promerendam sufficiet, quod in
                        negocio profecto difficili (quod nemo unquam, quod sciam, aggredi, nec ab
                        opinione <persName ref="Aristoteles">ARISTOTELIS</persName> discedere, metu
                        obtrectatorum et invidorum, quibus <app>
                            <lem>vix</lem>
                            <rdg><note><q>nemo</q> Hagec.</note></rdg>
                        </app> unquam vir bonus ac doctus et veritatis magis quam amicitiæ studiosus
                        satisfecerit, ausus est) pro virili laborare studuerim, primusque, ut dixi,
                        in hoc angulo hanc glaciem secuerim, et in incognita via novas orbitas
                        impresserim. Utinam vero <persName ref="Craig">CRAIGIUS</persName> mea illa
                        exilia saltem umbra veritatis evincere potuisset, habuissem illi gratiam.
                        Sed cum non potuerit, nec poterit unquam, mirum sane non est, quod tua
                        firmissima solidissimaque ne minima quidem in parte labefactârit. Hoc unum
                        egisse video, ut postposita veritate opinionem <persName ref="Aristoteles"
                            >ARISTOTELIS</persName> sartam tectam conservaret constabiliretque.
                        Verum stat pro nobis veritas, licet adhuc deserta et pauper, nec fulta
                        splendido aliquo patrocinio vel veterum vel recentium Philosophorum, efferet
                        tamen suos radios deinceps clarius splendescetque, quantumvis nunc frivolis
                        quibusdam obiectionibus et sophisticis ratiunculis obtenebretur. Certe si
                        quis meliora nostris, quæ vel de Nova Stella vel de Cometis protulimus, <pb
                            ed="A" n="16v"/>et abs te solidius multo prolata sunt, afferet, libenter
                        amplectemur. Verum qui nec meliora affert, nec solide aliena refutat, sed
                        tantum <app>
                            <lem>certandi</lem>
                            <rdg><note><q>rixandi</q> Hagec.</note></rdg>
                        </app> studio contradicit, <app>
                            <lem>an is candidi et æqui æstimatoris partes agat, alijs dijudicandum
                                relinquo</lem>
                            <rdg><note><q>istud malevoli et invidi hominis est iudicium</q>
                                    Hagec.</note></rdg>
                        </app>. Miror, cur <persName ref="Craig">CRAIGIUS</persName> miscet meam
                        Novam Stellam cum meo Cometa, cum egomet ingenue fassus sim, certitudinem
                        mearum observationum Cometæ non posse certare cum certitudine observationum
                        Novæ Stellæ, neque mihi fuisse ad manum ea instrumenta, neque eas
                        commoditates observandi Cometam, quas habui in Nova Stella. Nosti etiam
                        memet et in Nova Stella et in Cometa, agnita veritate, partim sponte
                        correxisse quædam, partim abs te et a <persName ref="Praetorius"
                            >PRÆTORIO</persName> alijsque de quibusdam amice monitum nonnulla
                        emendasse. Magis sane miror, <persName ref="Craig">CRAIGIUM</persName> illam
                        mutationem sententiæ in melius, quasi probro, incertitudini et inconstantiæ
                        adscribere, quæ vir<pb ed="TBOO" n="VII.314"/>tuti et ingenuitati <app>
                            <lem>adiudicanda</lem>
                            <rdg><note><q>adscribenda</q> Hagec.</note></rdg>
                        </app> fuit. Turpe enim non errorem, agnita veritate, corrigere. Sed errorem
                        contra veritatem hominis in gratiam tueri, id vero est turpissimum. Quasi
                        vero ipsa experientia non testetur, priores dies studiorum discipulos
                        posteriorum esse solere. Sed vides, quid non audeant isti, qui in verba sui
                        magistri iurârunt. Omnes etiam Mathematicos, qui Cometas æthereos esse
                        asseruerunt, absurditatis arguit, non animadvertens, dum opinionem <persName
                            ref="Aristoteles">ARISTOTELIS</persName> mordicus tenere et tueri
                        conatur, nec nostra evertere potest, seipsum in longe maiores absurditates
                        implicare, quemadmodum abs te eruditissime evincitur. Quid, quod magna
                        audacia et quidem <app>
                            <lem>immerito</lem>
                            <rdg><note><q>falso</q> Hagec.</note></rdg>
                        </app> accusat præclarum artificem <persName ref="Regiomontanus"
                            >REGIOMONTANUM</persName>, quod huc usque nec ab illo nec ab ullo
                        Mathematicorum fuerit demonstratum, quomodo Cometarum remotio a Terra
                        definienda sit, quando nimirum proprio incedunt gressu, et proptere a
                            <persName ref="Regiomontanus">REGIOMONTANI</persName> demonstrationem
                        abire in absurdum? Atqui, optime TYCHO, <persName ref="Craig"
                            >CRAIGIUS</persName> hac in re <app>
                            <lem>crasse</lem>
                            <rdg><note><q>turpissime</q> Hagec.</note></rdg>
                        </app> fallitur, magnaque iniuria afficit optimum artificem <persName
                            ref="Regiomontanus">REGIOMONTANUM</persName>, qui in suo illo præclaro
                        de Cometa libello problema 2.3.4. diserte monet, in indagatione parallaxeos
                        proprij Cometæ motus rationem habendam esse, quemadmodum abs te quoque eius
                        motus ratio habita est. Quare dum ea <persName ref="Craig"
                            >CRAIGIUS</persName> omnibus Mathematicis <app>
                            <lem>imputat</lem>
                            <rdg><note><q>impingit</q> Hagec.</note></rdg>
                        </app>, tibi quoque non levem facit iniuriam. Ego quidem in eo Cometa et in
                        altero quoque eius motum proprium me neglexisse <app>
                            <lem>scientem volentemque</lem>
                            <rdg><note><q>sciens volensque</q> Hagec.</note></rdg>
                        </app>, lubens fateor. Sed ne <pb ed="A" n="18r"/>ex eius neglectione
                        notabilis et minime ferendus error exurgeret, meas observationes parvulo
                        interiecto tempore institui, in quo non admodum sensibilis variatio motus
                        proprij Cometæ fieret: deinde iudicavi, satis esse, consistere in
                        mediocritate et saltem propius collimare ad veritatem, quam ab alijs
                        hucusque factum est: quemadmodum præclare dixit <persName
                            ref="Regiomontanus">REGIOMONTANUS</persName>: thesauros naturæ nos non
                        evacuare, sed in plerisque scibilibus ipsi veritati propinquum degustandum
                        mortalibus concedi: quasi diceret, satis esse in eo gradu subsistere, qui
                        veritatem penitus non evertat. Hæc pro defensione <persName
                            ref="Regiomontanus">REGIOMONTANI</persName>, adeoque veritatis, dicere
                        volui. Neque tamen eo inficias, quin melior aliqua ratio vel abs te, vel ab
                        alijs inveniri possit. Interea certitudinem demostrationum <persName
                            ref="Regiomontanus">REGIOMONTANI</persName> firmam mansuram esse, libere
                        pronuncio, quam neque <persName ref="Craig">CRAIGIUS</persName>, nec
                        quispiam alius ullius absurditatis convincere poterit. Subolfecit sane
                            <persName ref="Regiomontanus">REGIOMONTANUS</persName> quiddam aliud de
                        Cometis, quam quod scholæ ex <persName ref="Aristoteles"
                            >ARISTOTELE</persName> publice docerent. Sed propter eius authoritem non
                        ausus est a recepta sententia discedere: qui si nunc viveret vidissetque
                        Novam Stellam, sine dubio erubuisset, et accuratiores <pb ed="TBOO"
                            n="VII.315"/>Cometarum considerationes adhibuisset, nec ullum dubium est
                        apud me, quin præposita veritate nostræ sententiæ subscripsisset. Sed quid
                        ego de his apud te, qui hæc omnia multo solidius pertractaveris ac <persName
                            ref="Craig">CRAIGIJ</persName> rationes et obiectiones omnes ita
                        dilueris, ut quid illis amplius ad asserendam veritatem adijci possit, non
                        videam.</hi>«</p>
                <p rend="indent">Hæc fuit optimi illius <persName ref="Hagecius, Thaddaeus"
                        >THADDÆI</persName> de nostra controversia censura. Postquam vero illi ad
                    quædam dubia in eadem Epistola mota et replicata (circa hypotheses præsertim
                    motuum Cometarum, quas ille non posse constitui tunc existimavit, utut cœlestes
                    esse nequaquam inficiatus sit) accurate respondissem, is pro ea qua est animi
                    ingenuitate et candore eximie decoratus, libenter suis quibusdam opinionibus, re
                    rectius perspectâ, cessit, atque nostræ sententiæ de toto hoc Cometico (ut sic
                    loquar) negotio omnimodo subscripsit, quod ultimæ ipsius ad me literæ <placeName
                        ref="Praha">Praga</placeName> die 29. Augusti, hoc ipso anno 1591 missæ,
                    testantur, dum sic habent: »<hi rend="it"><app>
                            <lem>Etsi</lem>
                            <rdg><note>in <q>Et si</q> corr. A. <q>Etiamsi</q> Hagec.</note></rdg>
                        </app> vero aliquod otium nunc habuissem, non tamen aliquid nostræ illi
                        disputationi adijcere potuissem vel nunc quoque possem; adeo exacte omnia a
                        te excussa, examinata, meaque argumenta diluta sunt, ut me veritate et
                        evidentia demonstrationum victum fateri necesse sit, nisi manifestæ veritati
                        repugnare velim.</hi>«</p>
                <p rend="indent"><persName ref="Scultetus">SCULTETUM</persName> quoque suarum de
                    Cometa allegato conceptionum pænituisse, easque pro invalidis reputare, vel ijs
                    pauculis ipsius verbis, ex autographo eiusdem excerptis, quas Apologiæ inserui,
                    cognoscere liquet. De <persName ref="Nolthius">NOLTHIO</persName> non habeo quod
                    dicam. Is enim mihi ignotus est. Nec tamen dubito, quin pro ea, qua pollet
                    Mathematum peritia, dextre et candide nostras animadversiones sit accepturus,
                    seque deviasse, quod et in priore Tomo circa Stellam Novam plenius demonstro,
                    aperte confessurus. </p>
                <p rend="indent"><pb ed="A" n="17r"/>De cæteris in <placeName ref="Germany"
                        >Germania</placeName> eruditis et iudicio valentibus Mathematicis idem mihi
                    polliceor. Quin et, ut cognoscas excellentia illa Italorum ingenia non secus
                    nostris assertionibus acquievisse easque omnimodo approbasse, excerpam etiam
                    quædam ex clarissimi atque excellentissimi illius Mathematici <persName
                        ref="Magini">IOANNIS MAGINI</persName> (cuius celebre nomen proximis annis,
                    ob Tabulas Astronomicas prompta facilitate resolutas et copiose locupletatas, ac
                    Ephemerides ex his subtiliter et luculenter derivatas, undiquaque innotuit)
                    literis, tum ad <persName ref="Gellius">GELLIUM SASCERIDEM</persName>, quondam
                    mihi domesticum et Astronomica atque Medica hîc exercentem, nunc vero in Italia
                    Medicinæ studio ulterius operam navantem, perscriptis. Ex quibus facile
                    cognosces, quid magnus ille <persName ref="Magini">MAGINUS</persName> (ut unum
                    præ multis sumam, consentientibus tamen et aliorum illic Mathematicorum, ut
                    ipsemet innuit, suffragijs) senserit, qui primo in Epistola die 8. Iulij Anno
                    1590 ad dictum <persName ref="Gellius">GELLIUM</persName>
                    <placeName ref="Bologna">Bononiâ</placeName> transmissa sic scriptum reliquit:
                        »<hi rend="it">Ego in TYCHONIS libro <pb ed="TBOO" n="VII.316"/>perlegendo
                        nihil reperi, quod non maxima laude dignum mihi videretur, communicavique
                        cum amicis eiusdem scientiæ professoribus, qui mecum idem sentiunt. Neque
                        gravabor ad ipsum scribere, et officiosissime gratias ipsi de liberali dono
                        ac de præclaro suo de me iudicio agere, quas maximas potuero. Quocum etiam
                        conferre voluero nonnulla, quæ ad motuum attinent correctionem. Pollicitatio
                        enim illa emendandorum motuum, in quibus hucusque insignes aliorum lapsus
                        contigisse affirmat, me, ut verum fatear, conturbavit, non quin ego
                        desiderem eos restitui, sed quoniam id quamprimum fieri desiderem, si non
                        alia, saltem mea ipsius causa.</hi>«</p>
                <p rend="indent">Postea cum quædam ex nostris animadversionibus circa negotium
                    Astronomicum sibi, intercedente eodem <persName ref="Gellius">GELLIO</persName>,
                    a me communicari petijsset, hæc subiungit: »<hi rend="it">Observavi præterea in
                        eius libro, quod mihi magnam iniecit cupiditatem rei penitus cognoscendæ,
                        qua scilicet Methodo alios Angulos atque alterum latus Trianguli
                        obliquanguli venari potest, uno scilicet tantum angulo dato cum duobus
                        lateribus circa ipsum. TYCHO enim ipse id inveniri posse absque
                        perpendiculari ac magna quidem facilitate investigari significat pag. 218
                        inquiens: Cum igitur nunc constet angulus BHK etc. Ubi <persName
                            ref="Mästlin, Michael">MESTHLINUM</persName> quoque, sed modeste,
                        perstringit, qui viam in hac re communem sit sequutus. Equidem primum quoque
                        TYCHONIS nostri librum cupidissime expecto, neque maius beneficium consequi
                        me posse fateor a vobis, quam si statim ac prodierit, compos ipsius
                        fiam</hi>« etc.</p>
                <p rend="indent">Ex quibus patet, <persName ref="Magini">MAGINUM</persName> non
                    oscitanter hunc secundum librum perspexisse, et eius contentis haud gravatim
                    subscripsisse. Idem quoque ex literis eius postmodum Idibus Septembris eiusdem
                    anni ad me ipsum <placeName ref="Bologna">Bononiâ</placeName> datis haud obscure
                    colligitur, quas cum sic exorsus esset: »<hi rend="it">Accepi librum tuum
                        eruditissimum ad me tuo nomine a <persName ref="Gellius">GELLIO
                            SASCERIDE</persName> transmissum, quo mihi abs te nihil gratius exhiberi
                        potuit, cum eiusmodi scripta curiosissime conquirere soleam, ac libentissime
                        perlegere; vix enim alia via sperassem eum ad manus meas perventurum, cum
                        perpauca istic excusa volumina soleant in Italiam importari, propter
                        longinquitatem itineris ac vecturæ difficultatem; eo accedit, quod
                        elegantissimo hoc munere, quanti me faceres, præclare significasti, quo
                        quidem nomine tibi gratias ago quas possum maximas</hi>« et postquam quædam
                    alia intermiscuisset seque, quod prius mihi non scripsisset, excusasset, et
                    nonnulla, de quibus etiam ad <persName ref="Gellius">GELLIUM</persName> antea
                    mentionem fecerat, a me circa restitutionem Astronomicam expetivisset, in hunc
                    modum proloquitur: »<hi rend="it">Meum vero sensum ac iudicium de tuo illo
                        præclaro labore circa Cometam anno 1577 confectum ne desideres, sic habeto,
                        vir clarissime: cum <pb ed="TBOO" n="VII.317"/>enim in credibilem in eo
                        diligentiam tuam et accuratam observandi viam perspexissem, mihi persuadeo
                        fore, ut cœlestium corporum motus emendare exactissime possis, fructuque
                        operæ illius maximo omnium studio atque <app>
                            <lem wit="#TBOO">expectationi</lem>
                            <rdg wit="#A">expectatione</rdg>
                        </app> cumulatissime satisfacias, unde nomini tuo sempiternum decus
                        adiungatur. Cuperem tamen te in motu Martis observando et examinando maxime
                        incumbere, cum eum observari non posse exacte vulgo persuasum sit.</hi>«</p>
                <p rend="indent">Deinde quædam de &#x2642;<hi rend="sup">tis</hi> eccentricitatibus
                    castigandis pro <pb ed="A" n="17v"/>suo arbitrio intertexens ita literas
                    continuat: »<hi rend="it">Non possum non magnopere probare Systema universi a te
                        excogitatum, quamvis cuperem Solis orbem ac Martis nequaquam sese
                        intersecare, quod si, ut a <persName ref="Gellius">GELLIO</persName>
                        cognovi, Martem acronychum Terræ accedere quam &#x2609;<hi rend="sup"
                            >lem</hi> a te est observatum, intersectio huiusmodi omnino admittenda
                        est. In magna versor expectatione tuarum huiusmodi observationum et
                        speculationum, quas et probare et sequi minime erubescam, etsi in
                        construendis Ephemeridibus resolutisque tabulis a Coperniana ratione et
                        Tabulis Prutenicis ne latum quidem unguem deflexi. Spero me etiam, quod
                        vehementer cupio, primum tuum de Mundi ætherei Phænomenis librum, quem te
                        editurum polliceris, hoc anno lecturum.</hi>«</p>
                <p rend="indent">Mox interiectis quibusdam alijs circa finem hæc habet: »<hi
                        rend="it">Hoc anno interpretaturus sum meas cœlestium orbium hypotyposes,
                        quæ mihi bona erit occasio, quæ in hoc genere a me edita sunt, longe uberius
                        explicare (ut iam facere aggressus sum) et Commentarijs ac Geometricis
                        Demonstrationibus supputationibusque illustrare. Quæ tamen Commentaria
                        priusquam publici iuris efficiantur, libenter ego lucubrationes tuas
                        cognoscere et intelligere velim, ut tuas quoque suppositiones ijs inserere
                        et applicare possem.</hi>«</p>
                <p rend="indent">Sed plura ex his atque similibus non addam. Hinc tibi satis
                    perspicuum evadit, mi <persName ref="Craig">CRAIGE</persName>, <placeName
                        ref="Italy">Ausoniæ</placeName> Philosophos, inprimis vero eminentissimum
                    illum inclyti Gymnasij <placeName ref="Bologna">Bononiensis</placeName>
                    Mathematum Professorem <persName ref="Magini">MAGINUM</persName>, ea, quæ liber
                    noster secundus complectitur, quo ad Cometæ sedes æthereas, quod potissimum
                    illic demonstrare laboro, illumque insuper Neotericam nostram Hypothesium
                    cœlestium ordinationem plaudenter acceptasse, quorum tu tamen utrumque non
                    saltem in dubium vocas, sed et, quantum in te est, labefactare anniteris. Sunt
                    certe Italorum ingenia sublimia et acuta, iudicijque gravi dexteritate
                    præpollentia atque pro maiori parte Aristotelæis Axiomatibus, non minus quam vos
                    in Scotia, astricti. Pro quibus etiam et firmiter starent atque fortiter
                    pugnarent, si non observationum Astronomicarum certitudine et Mathematicis
                    Demonstrationibus pleraque redargui animadverterent. Sed et unicum addam, ut
                    conscius sis. Ex quo <pb ed="TBOO" n="VII.318"/>hic ipse <persName ref="Magini"
                        >MAGINUS</persName> ad &#x2642;<hi rend="sup">tis</hi>apparentias sedulo
                    denotandas adhortatur, quod et alias plurimis ab hinc annis non infrugifere (uti
                    spero) a me præstitum est, ego inter illi rescribendum, ipsum et <persName
                        ref="Gellius">GELLIUM</persName> rogavi, ut ad &#x2642;<hi rend="sup"
                        >tem</hi> hac elapsa æstate, mense Iunio acronychum existentem, diligenter
                    illic attenderent, eo quod ibi circa Meridianum altior quam hîc tunc existens
                    minus Refractionibus esset obnoxius. Cumque unâ <persName ref="Gellius"
                        >GELLIO</persName> scripsissem, ut Instrumentum quoddam, instar meorum, quæ
                    hîc vidit et tractavit, pro his atque alijs quibusdam Observationibus illic in
                        <placeName ref="Italy">Italia</placeName> cœlitus demetiendis confieri
                    curaret, venit non ita dudum post <placeName ref="Padova">Patavium</placeName>
                    <persName ref="Magini">MAGINUS</persName>, et tam in elaborando quam utendo
                    diligentem, quoad hoc Instrumentum, navavit operam, et inter alia &#x2642;<hi
                        rend="sup">tem</hi> aliquoties in acronychio, de quo dixi, situ, ibi hoc
                    intermediante observârunt, quas postmodum denotationes mihi transmissas cum
                    nostris eodem tempore in hoc sidere hîc habitis contuli, et vix differentiam
                    unius vel alterius scrupuli deprehendi. Quod tibi indicandum duxi, licet
                    nonnihil sit extra propositum. <pb ed="A" n="18r"/>Tuum itaque erit ad veritatem
                    ipsam, seposito omni affectu atque præoccupata sententia, etiam cordate
                    aspirare, hancque solam inquirere, sectari, amplecti, posthabitisque omnibus
                    devijs, libere eandem profiteri. Non tamen est, quod <pb ed="A" n="18v"
                    />existimes, me ullo modo moveri aut moleste ferre, quod tu te nostris
                    assertionibus in hac materia antagonistam præbueris, quod sane solus, quantum
                    hactenus rescire licuit, præ omnibus Italiæ, Galliæ et Germaniæ Mathematicis
                    (quod et laudo) aggredi ausus es. Imo rem potius mihi hoc nomine admodum
                    acceptam, et eruditis viris nequaquam (uti vides) displicentem, præstitisti. Et
                    hac ratione ad certitudinis intemeratæ plenius extricandos patefaciendosque
                    recessus occasionem non importunam exhibuisti. Omnino autem me nihilominus de te
                    bene sentire atque amicum erga te gerere animum, vel ex hoc solo non obscure
                    perspicies, quod Serenissimo Regi tuo, cum coram me in hac Insula invisere ante
                    biennium in Dania aliquandiu apud Sponsam ob hyemis impedimenta commoratus,
                    dignaretur, te sedulo et impense ipsius Maiestati commendârim atque ad meliora
                    promovendo, qua potui intercessione, submisse et reverenter pro te rogârim,
                    audientibus Magnifico Domino Cancellario et illustri Comite Domino <persName
                        ref="Keith">KIETZIO</persName>, apud quos, ut pollicerentur, quod de eodem
                    Regem ad suos reversum commonefacere vellent, simul obtinui, et si quid ob
                    negotiorum, uti fit, incidentia avocamenta et mundanarum rerum irrequietudines
                    hac in parte interea prætermissum est, nuper Dominum Cancellarium per literas
                    (quarum hîc tenorem habes) sui promissi denuo fideliter admonui, nec dubito,
                    quin is et alij spectatæ nobilitatis atque in aula authoritate valentes viri,
                    mea hac qualicunque commendatione excitati, tibi et tuis rebus bene cupere,
                    easque ulterius provehere elabora<pb ed="TBOO" n="VII.319"/>bunt. Tu interim
                    mihi sæpius scribere, deque rebus Mathematicis, quæ nostra est voluptas, insuper
                    mecum conferre nullatenus intermitte. Erit id mihi apprime acceptum meque ad
                    respondendum haud difficilem invenies. Vale. Datæ Uraniburgi 14. Novembris Anno
                    1591.</p>
                <lb/>
                <p rend="rightMargin">TYCHO BRAHE</p>
            </div>
        </body>
    </text>
</TEI>
