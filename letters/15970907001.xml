<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="lrp">
                        <persName>
                            <forename type="first">Louisa</forename>
                            <surname>Rosendal Poulsen</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Stockholm</settlement>
                                <repository>Riksarkivet</repository>
                                <collection>Erik Sparres Samling, Skrivelser till E. S. och hans
                                    hustru.</collection>
                                <idno>empty</idno>
                                <msName>empty</msName>
                            </msIdentifier>
                            <physDesc>
                                <ab>Original letter</ab>
                            </physDesc>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. XIV, Hauniæ 1929, p. 119-20, no. 133</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Tycho Brahe</persName>
                    <placeName>Rostock</placeName>
                    <date when="1597-09-07"/>
                </correspAction>
                <correspAction type="received">
                    <persName>Erik Sparre</persName>
                    <placeName>empty</placeName>
                </correspAction>
            </correspDesc>
            <creation><date>1597-09-07</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-09-03" who="#pz">Filen etableret</change>
            <change when="2020-09-08" who="#lrp">Korrektur påbegyndt</change>
            <change when="2020-09-03" who="#pz">Korrekturlæst</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="XIV.119"/>MAGNIFICO ET AMPLISSIMO VIRO, NOBILITATE GENERIS
                    ET ERUDITIONIS ADMODUM CONSPICUO D:NO <persName ref="Sparre, Erik"><hi rend="it"
                            >ERICO SPARRE</hi></persName>, SER:MI SVECIÆ REGIS CANCELLARIO AC
                    CONSILIARIO PRUDENTISSIMO, LIBERO BARONI IN N., COGNATO ATQVE AMICO SUO INPRIMIS
                    HONORANDO. <lb/>S. P. D. </opener>

                <p>Literæ tuæ eruditissimæ pariter ac humanissimæ, cognate optime, amoris
                    eximij erga me testes, ijs ipsis diebus, quibus <placeName ref="København"
                        >Haffnia</placeName> relicta in <placeName ref="Germany"
                        >Germaniam</placeName> migrandum erat mihi, redditæ sunt. Verum enimvero,
                    tunc rebus meis ad abitum adornandis ita distrahebar, tum quoque amicis ob
                    abitum invisentibus præpediebar, ut, licet nihil magis mihi in votis fuerit,
                    attamen temporis iniquitas omnem scribendi occasionem præriperet. Postquam vero
                    huc <placeName ref="Rostock">Rostochium</placeName> appuli, atque hic certis de
                    caussis, quemadmodum et antea <placeName ref="København">Haffniæ</placeName> per
                    integrum anni quadrantem substiti (præsertim, quo nostratibus, si pænitere ipsos
                    admissi erroris posset, deliberatius rem expendendi tempus concederem, neve
                    nimis præpropere ardua, quæ tracto, studia alio transtulisse viderer), ne hic
                    quidem aptior scribendi facultas, contra quam opinabar, oblata fuit, cum nullum
                    iter ad confinia utriusque regni parantem nancisci liceret. Accessit et hoc,
                    quod nescio quis rumor, utrum te inde in <placeName ref="Sweden"
                        >Sueciam</placeName> interiorem vel <placeName ref="Poland"
                        >Poloniam</placeName> ad s:m <persName ref="Sigismund 3.">vestrum regem</persName> te recepisses, incertum me
                    redderet. Cumque eo nomine celeberrimum virum d. <persName
                        ref="Chytraeus, David">Davidem Chytræum</persName>, huius academiæ
                    antesignanum, honorifica, prout virtus merebatur, nominis tui mentione
                    compellassem, siquidem eum crebro de rebus regnorum illorum a multis edoceri
                    scirem, et inter te ac ipsum alias commutari literas inaudivissem, attamen
                    dubium, quod animo conceperam, eximere non potuit. Jtaque scribendi officium
                    adhuc paulo diutius differendum censui, donec, ubinam locorum morareris, certo
                    mihi innotesceret. Cum vero ne sic quidem profecerim, et longiores in hac urbe
                    moras nectere, nec mihi commodum, nec etiam ob ingravescentem indies pestem
                    consultum sit, propediem ad magnificum dominum <persName ref="Rantzau, Heinrich"
                        >Henricum Ranzovium</persName>, affinem et amicum meum singularem,
                    perbenigne ab eodem invitatus, me conferre statui, isthic moraturus, donec rebus
                    meis ulterius ex divino provisu prospexero. Quocirca aliquid ante meum hinc
                    abitum literarum ad te omnino dandum ratus sum, ea spe fretus posse id ad
                    communem utrique necessarium <persName ref="Sparre, Gabriel">Gabrielem
                        Sparre</persName> directum, ubicunque tandem locorum hæreres, commodum tibi
                    transmitti.</p>
                <p rend="indent">Desiderium tui cognoscendi et compellandi, non saltem ob sanguinis
                    coniunctionem, sed etiam ob suspiciendam virtutem ac eruditionem tuam pari rerum
                    usu auctam me quoque iampridem incesserat, ut hoc votum explendi copiam sive in
                        <placeName ref="Denmark">Dania</placeName> sive alibi fata hactenus
                    invidisse admodum moleste feram. Nunc vero cum magis magisque disiungamur et
                    mihi patrium solum vertere ac alias in exteris regionibus commoditates quærere
                    necessum fuerit, omnem spem alloquij tui mihi ereptam video et quam maxime
                    doleo. Caussæ vero, quæ me huc adegerunt, tot tantæque fuerunt, ut calamo eas
                    exprimere vix valeam, neque etiamnum tutum arbitrer. Qui magni viri haberi
                    cupiunt, licet graviter nonnunquam impingant, tamen nec errores agnoscere volunt,
                    nec in ijs redargui. Satis equidem mature hanc mutationem prævidi, nihilque
                    prius habui, quam ut eam quovis pacto præcaverem et averterem, literis idcirco
                    ad s:mi <persName ref="Christian 4.">regis nostri</persName> <persName ref="Friis, Christian">cancellarium</persName> datis (quarum hic exemplum adiunxi), sed
                    successu prorsus irrito. Nihil enim impetrare licuit, imo inter alia responsum,
                    regi nostro quidquam sumptuum in jnstrumentorum meorum astro<pb ed="TBOO"
                        n="XIV.120"/>nomiæ conservationem impendere integrum non esse. An vero ex
                    <persName ref="Christian 4.">regis</persName> ipsius voluntate vel alterius privato affectu idque eo prætextu
                    promanaverit, non dixerim. Nec verbis eventus defuit. Nam non tantum feudo illo
                        <placeName ref="Norway">Norvagico</placeName>, cuius in literis fit mentio,
                    confestim post coronationem regiam peractam adempto contenti non fuerunt ij, qui
                    fatis reipublicæ in <placeName ref="Denmark">Dania</placeName> nunc præsunt; sed et reliqua omnia ab optimo rege
                        <persName ref="Frederik 2.">Frederico</persName> l. m. in artis vere regiæ
                    sustentationem deputata subtraxerunt, et simul senatorum regni literas, artis
                    eius liberalem conservationem perpetuamque spondentes non respexerunt; licet
                    quidam adeoque præcipuus eorum has una subsignarit et subscripserit; quin etiam
                    canonicatum <placeName ref="Roskilde">Roskyldensem</placeName> (quem solum habui
                    residuum) dictus <persName ref="Friis, Christian">cancellarius</persName> sibi
                    acquirere ac in proprium commodum vertere non dubitavit. Tantum abest, ut artis
                    adeo præclaræ et patriæ nostræ forte non inhonorificæ continuationem et
                    perpetuationem pro virili (uti decuit) promovere voluerit. Scripsit autem non
                    ita pridem illustrissimus dux <persName ref="Ulrich">Uldaricus</persName>, s:mi
                        <persName ref="Christian 4.">regis</persName> nostri avus, ad ipsum regem
                    atque artis huius in integrum istinc restitutionem diligenter suasit. Quibus
                    literis et meas addideram, etiamnum operam meam s:mo <persName ref="Christian 4.">regi</persName> nostro et patriæ in
                    perficienda isthic astronomiæ instauratione, quam tam diu tantisque conatibus
                    molitus sum, per eas submisse offerens, modo id commodum exequi liceat et
                    indemnitati meæ consulatur. Sin vero nihil his effectum fuerit, quod priora ac
                    inconsulta quorundam consilia emendet (uti sperare vix licet, idque non tam ob
                    ipsius s:mi <persName ref="Christian 4.">regis</persName> nostri animum per se satis generosum et integrum, quam eorum,
                    qui nunc soli quidvis pro arbitrio moderari volunt, aversam voluntatem), mox ad
                    <persName ref="Rudolf 2.">jmperatoriam ma:tem</persName> aliosque viciniores reges ac præcipuos <placeName
                        ref="Germany">Germaniæ</placeName> principes scribere decrevi, et quid
                    clementis eorum circa artis tam sublimis ulteriorem sustentationem voluntatis ac
                    arbitrij sit, experiri. Vtrum videlicet quidpiam sumptuum ad hoc subministrare
                    velint, quo ea in publicum reipublicæ literariæ emolumentum perfectior quam
                    unquam antea, prodeat, atque orbi communicetur. Quo etiam nomine potentissimum
                    vestrum regem <persName ref="Sigismund 3.">Sigismundum</persName> submisse
                    sollicitare proposui, si (uti spem concepi) ipsius m:tas, ut est erga ingenuas
                    artes, cum et his ipsamet imbuta sit, benificentissima, hanc etiam curam et
                    laudem cæteris addendam, suaque regia munificentia dignam censeat. Posset forte
                    aliqua ex jnsulis <placeName ref="Prussia">Prussiæ</placeName> vicinis
                    commoditatem huic negotio præbere, vel id quocunque alio modo fieri, prout
                    <persName ref="Sigismund 3.">ipsius m:ti</persName> visum foret. Qua in re tuum prudens cum auxilio consilium, mi
                    amicissime cognate, obnixe peto et expecto, an videlicet hoc studium
                    astronomicum <persName ref="Sigismund 3.">ipsius ma:ti</persName> offerendum, et an idem cum magno quoque cancellario
                    communicandum putes; et utrum specifice jnsula <placeName ref="Dalan">Dalan</placeName>
                    prope <placeName ref="Riga">Rigam</placeName>, vel
                        <placeName ref="Bornhovium">Bornhovium</placeName>, aut jnsula <placeName>Werden</placeName>
                    prope <placeName ref="Gdansk">Dantiscum</placeName>, similesve loci
                    nominandi nec ne, vel quavis alia ratione quidpiam, quod utile foret, tentandum.
                    Jdque eo audentius a te peto, quod in literis tuis, singulari benevolentia
                    refertis, tale quid sponte offerre videris, dum officia mihi et studia tua, <hi
                        rend="it">hoc præsertim tempore</hi> perbenigne ac amice addicis. Ego, si
                    nihil aliud de me polliceri possum, hoc certe sponsum volo, me ex eorum numero,
                    qui virtutes tuas et eruditionem maximi faciunt et colunt, si non primas
                    tenentem, saltem nemini concedentem fore, et ipso ad minimum animo tua erga me
                    officia pro virili compensaturum.</p>
                <closer><salute>Vale mi charissime cognate et me (quod te facturum nihil ambigo)
                        redamare perge.</salute>
                    <dateline>Datæ <placeName ref="Rostock">Rostochij</placeName> pridie eius diei,
                        qua inde discedere constitui, 7:a nimirum septembris stylo veteri anni etc.
                        1597.</dateline>
                    <signed>Tui studiosiss.<lb/> Tycho Brahe<lb/>manu propria.</signed></closer>
            </div>
        </body>
    </text>
</TEI>
