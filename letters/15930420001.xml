<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.34</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 350-352</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1593-04-20"/>
                </correspAction>
                <correspAction type="received">
                    <persName>Thaddaeus Hagecius</persName>
                    <placeName>empty</placeName>
                </correspAction>
            </correspDesc>
            <creation><date>1593. 20. april</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-01" who="#pz">Filen etableret</change>
            <change when="2019-11-03" who="#pz">Filen færdig</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.350"/>TYCHO BRAHE AD THADDÆUM HAGECIUM. S.</opener>
                <p><pb ed="A" n="4r"/>MIRATUS equidem sum, optime mi THADDÆE, quod tam diutino
                    tempore nihil a te literarum receperim. Verum ex ijs, quas circa initia
                    Decembris Anni proxime elapsi <placeName ref="Praha">Pragæ</placeName> ad me
                    perscripseris, quæ circiter medium Aprilis huius anni mihi redditæ sunt, non
                    sine dolore demum percipio, eas dilationis huius in rescribendo fuisse causas,
                    quas non incidisse quivis bonus potius exoptasset. Morbis enim varijs et
                    atrocibus te tota pene æstate conflictatum fuisse, admodum illibenter hinc
                    cognovi. Deus tibi vires restituat et valetudinem tuam in hac senecta clementer
                    prosperet. Quin et ipsemet eius rationem habeas, nec nimijs laboribus et curis
                    eandem elanguescere sinas. Abstineas a fortibus Medicinis vacuantibus; et ijs
                    potissimum utaris, quæ ventriculum et principaliora membra suaviter refocillent
                    et corroborent, præsertim vero bona et senibus competente Diæta. Sed quorsum ego
                    hæc, cum ipsemet Archiatrus, ac in utraque Medicina tam Galenica quam
                    Paracelsica diu feliciterque versatus sis? Verum optimum est omnium malorum
                    remedium in solo Creatore, non autem Creaturis spem locare. Quod et te facere
                    cum alias, tum etiam ex literis hisce satis perspectum habeo.</p>
                <p rend="indent">Video te perlustrasse scopticum et arrogans illud mei <persName
                        ref="Craig">Scotici Antagonistæ</persName> scriptum, idemque Magnifico Dn.
                        <persName ref="Curtius">CURTIO</persName> inspiciendum dijudicandumque
                    obtulisse; a neutro autem vestrum probari. Suadetis igitur ut eius Sophismata
                    redarguam. At cum videam ipsum ita in præconceptis <persName ref="Aristoteles"
                        >Aristotelicis</persName> opinionibus fascinatum esse, ut veritatem intueri
                    et amplecti aut nolit aut nequeat, frustraneum duco bonas horas in ipso
                    refellendo male impendere; ex quo non obscure pateat, ipsum præ Philautia quadam
                    laudem ex contradictionibus aucupari. Sufficiat ita<pb ed="TBOO" n="VII.350"
                    />que me ex certis Observationibus et Apodixibus Geometricis (licet et has in
                    dubium vocare malitiose et ignoranter potius quam iuste et intelligenter
                    præsumat) viris candidis et cordatis, nec turgido ac temerario præiudicio
                    obcæcatis, undiquaque satisfacere. Quis enim adeo circumspecte et invicte sua
                    muniet, ut nulla sit fastuosis et sophisticis ingenijs eadem cavillis impetendi
                    occasio? Si tamen quippiam a gravioribus aliquando studijs supererit ocij,
                    efficiam, sive per me ipsum, seu potius discipulorum meorum aliquem, ut invalida
                    et obtusa huius <persName ref="Craig">Scoti</persName> tela partim infringantur,
                    partim aliter exacuata in ipsum retorqueantur, ne sibi nimium placendo veritatis
                    mænia apud imbelles et inertes se penitus expugnasse iactitet. Id enim facillimo
                    negotio præstabitur, siquidem nihil solidi et ad rem ipsam penitius facientis in
                    medium adferat, sed fucatis et futilibus argutijs potius quam veris et
                    subtilibus argumentis rem agat, merisque calumnijs, scommatis ac perversionibus
                    scateat, nec modestiæ limites transilire erubescat. Interim quid Magnificus Dn.
                        <persName ref="Curtius">CURTIUS</persName> et tu de eius superciliosa et
                    commentitia hac Capnuraniæ restinctione (sic enim is scriptum hoc suum vere
                    fumosum et fastuosum appellat, licet ego Cometas, utut reverâ Cœlestes, <pb
                        ed="A" n="4v"/>e fumositatibus tamen constare nusquam asseruerim) iudicetis,
                    postquam eam iam, uti existimo, plenius introspexeritis, per te certior fieri
                    aveo. Feci semel atque iterum mentionem in literis antea ad te datis de parte
                    illa prioris Tomi nostri tibi dudum transmissa, ut tuam de hac sententiam
                    expiscarer. Verum tu nec in prioribus nec hisce ultimis quippiam hac de re
                    moves. Suspicor itaque, quicquid hoc erat, tibi non esse redditum. Quare nunc
                    alterum exemplum mitto, in quo pleraque tunc desiderata complentur. Deficiunt
                    hîc saltem præter Privilegia, Præfationem et Conclusionem, quæ volens differo,
                    tres quaterniones in fine primi Capitis, quo Lunaris motus restitutio
                    compendiose expedietur. Hos enim typis mandare nondum satis opportunum fuit,
                    præsertim quia Eclipses aliquas in diversis Horizontibus denotatas expecto, ut
                    Meridianorum differentiæ rectius, quam hactenus, præfiniri queant. Neque enim
                    ante Nundinas Autumnales Librum hunc in publicum emittere lubet. Mutabo autem
                    quædam in Titulo circa reliquorum Planetarum ordinationem. Horum enim
                    restitutionem duobus de Cometis subsequentibus libris anteponere consultius
                    duco, ita ut trium, quos vocant, superiorum Planetarum, quoad motum Cœlesti
                    conformem, redintegratio, Cometam anni 1577, iam antea descriptum, reliqui duo
                    inferiores Commentarium de cæteris minoribus Cometis præcedant; itaque ut
                    perpetua illa et mundo coæva sidera, tanquam principaliora magisque generalia,
                    præ ascititijs, temporaneis et particularioribus hisce Astris priores et
                    potiores partes merito obtineant. Rogo itaque, mi <persName
                        ref="Hagecius, Thaddaeus">THADDÆE</persName>, velis quantum per ocium et
                    valetudinem <pb ed="TBOO" n="VII.352"/>liceat, hunc quem mitto, Astronomicæ
                    instaurationis priorem Tomum perlegere, tuamque de eius contentis gravissimam
                    censuram per literas aperire. Idem ab amplissimo Dn. <persName ref="Curtius"
                        >CURTIO</persName>, si quando a Reipub. munijs, quæ laudabiliter sustinet,
                    nonnihil respirârit, fieri quam maxime exoptarem. Tractavi post Luminarium et
                    Fixarum Stellarum accuratam verificationem de Nova illa Stella aliquanto
                    prolixius; cum et insolens ac supra modum miraculosa eius apparitio, et aliorum,
                    quæ expendendæ erant, opiniones id efflagitabant. Egisti et tu olim in erudita
                    illa Dialexi tua de hoc ipso admirando sidere et scite et luculenter, recteque
                    nobiscum asseruisti omni Parallaxi destitutum, et inter reliqua octavæ (ut
                    vocant) Sphæræ Sidera, repositum fuisse. Licet nonnulla sint, quæ in hoc ipso
                    scripto ob festinationem minus elimate a te proposita sint, nec omnia in
                    recognitione mihi transmissa satis revisa. Quorum pleraque circa principium Cap.
                    8, statim post Landgravianas animadversiones expendenda suscepi. Quod et tua me
                    bona venia fecisse non dubito. Tute nunc in ea circumspectius attende. Videbis
                    utique me nihil dubij citra rem hîc movisse. Idem quoque circa aliorum Placita,
                    quæ disquisitioni subijcio, comperies. Nihil enim magis in votis habui, quam ut
                        <pb ed="A" n="5r"/>veritatem intemeratam in apertum deducerem, et quæ pro
                    vel contra facerent, libertate quadam Philosophica indicarem, ut aliquid certi
                    de tam stupendo miraculo nostris temporibus Cœlitus exhibito Posteris constaret,
                    nec opinionum de hoc varietas et confusio ostenti magnitudinem extenuaret;
                    siquidem a paucissimis pro ea, qua par erat, subtilitate et diligentia hanc
                    Spartam fuisse excultam exornatamque iamdudum perspexerim. Tentet et hîc, si
                    volet, <persName ref="Craig">Scoticus meus Antagonista</persName>, an ab
                    affixarum Orbe hanc Stellam in Elementarem Regionem, suis invalidis lacertis
                    detrahere queat, quo suum, qui perpetua infamia per hanc Stellam liquidissime
                    affectus est, tueatur <persName ref="Aristoteles">ARISTOTELEM</persName>. Et
                    sane in scripto isto Antapologetico nescit, quo se vertat, ut huius Stellæ
                    Phænomena, pro suo illo, in cuius verba iuravit, Magistro excuset. Tandem ad
                    opinionum varietatem dilabitur, qua sane ratione nihil uspiam certi esse eodem
                    modo evicerit, cum de re eadem nusquam ferme omnes pariter <app>
                        <lem wit="#TBOO">sentiant</lem>
                        <rdg wit="#A">sensiant</rdg>
                    </app>, nec numeranda sed æstimanda sint aliorum iudicia. Sed facessat iste,
                    sibique quantum velit, sapiat. Tu vero, mi <persName ref="Hagecius, Thaddaeus"
                        >THADDÆE</persName>, prima quaque opportunitate et de valetudine tua et ijs,
                    quæ nunc expeto, me certiorem reddere non degravere. Habeo etiam gratias pro
                    emendato illo Cæsareano Privilegio, quod nunc unâ accepi. Scripsi vero ipsemet
                    Magnifico Dn. <persName ref="Curtius">CURTIO</persName> eique inter alia hoc
                    nomine gratias egi. Quas literas hic Civis <placeName ref="Görlitz"><app>
                            <lem wit="#TBOO">Gorliciensis</lem>
                            <rdg wit="#A">Gorlisiensis</rdg>
                        </app></placeName> se <placeName ref="Praha">Pragam</placeName> allaturum et
                    unâ cum hisce tibi destinatis diligenter procuraturum recepit. Vale et ne nimis
                    diu responsionem expectem, provide. Iamque iterum feliciter vale. Datæ
                        <placeName ref="Uraniborg">Uraniburgi</placeName> April. Anno 1593. </p>
            </div>
        </body>
    </text>
</TEI>
