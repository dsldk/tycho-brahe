<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2021</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2021, Det Danske Sprog- og Litteraturselskab</ab><ab xml:lang="en">Copyright © 2021, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="E">
                        <bibl><title>Tychonis Brahe Dani epistolarum astronomicarum libri. Quorum
                                primus hic ...</title> Uraniborg 1596</bibl>
                    </witness>
                    <witness xml:id="T">
                        <bibl>Index erratorum editionis principis (E)</bibl>
                    </witness>
                    <witness xml:id="ed.1601">
                        <bibl><title>Tychonis Brahe Dani epistolarum astronomicarum libri. Quorum
                                primus hic ...</title> Nürnberg 1601</bibl>
                    </witness>
                    <witness xml:id="ed.1610">
                        <bibl><title>Tychonis Brahe Dani epistolarum astronomicarum libri. Quorum
                                primus hic ...</title> Frankfurt a. M. 1610</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VI, Hauniae 1919</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1589-11-24"/>
                </correspAction>
                <correspAction type="received">
                    <persName key="rothmann_christopher_1550">Christopher Rothmann</persName>
                    <placeName>empty</placeName>
                </correspAction>
            </correspDesc>
            <creation><date xml:lang="da">1589, 24. november.</date><date xml:lang="en">1589, 24 November.</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2021-02-16" who="#pz">Filen etableret</change>
        </revisionDesc>
    </teiHeader>
    <text>
        <body>
            <div>
                <opener>
                        <pb ed="TBOO" n="VI.185"/><pb ed="E" n="155"/>CLARISSIMO ET ERVDITISSIMO
                        VIRO, D. <persName rend="Rothmann">CHRISTOPHORO ROTHMANNO</persName>,
                        ILLVSTRISSIMI PRINCIPIS <persName ref="wilhelm_4_1532"
                            >WILHELMI</persName> LANDTGRAVII HASSIÆ, ETC. MATHEMATICO EXIMIO, AMICO
                        SUO PLURIMUM DILECTO. S. D.</opener>
                <p rend="noIndent">ECQVID id est mi <persName ref="rothmann_christopher_1550">ROTHMANNE</persName>, quod tam inuito
                    animo accipias, adeoque sinistre interpreteris meas vltimo ad te datas literas,
                    nimisque rhapsodice ad eas respondeas, cum amicæ inter nos collationis, atque
                    veritatis in abscondito latentis penitius eruendæ gratiâ, bona intentione
                    scriptæ sint: Neque enim ego te vspiam in illis impietatis accusaui. De pietate
                    vel impietate cuiusuis, nullum mihi arrogo iudicium, Id scrutatori cordium
                    omnium, vti par est, relinquens. Nec etiam te authoritati sacrarum literarum,
                    quasi data opera, aliquid detrahere absolute dixi, saltem quod Mosis verba de
                    Luna, luminari minore, incompetenter ad corporis, ipsis plærisque Stellis reuera
                    minoris, magnitudinem transtuleris, cum potius de lucis Terras contingente
                    præeminentia accipienda veniant, te admonui. Rationibus quoque vt existimo non
                    incongruis adiectis. Quod etiam Prophetis nimium deroges, eos non plusquam
                    vulgus imperitum in Astronomicis et Physicis intellexisse asseuerando, vtvt
                    diuinitus, immeditate instructi <pb ed="E" n="156"/>fuerint, et præterea
                    antiquiss. Patrum visibilem a DEO conditarum rerum excolentium traditiones non
                    paucas, nostris procul dubio ab Ethnicis acceptis certiores et meliores in
                    promptu habuerint, non approbandum duxi, in qua etiamnum persisto sententia.
                    Neque enim vnquam leuiter de his decernendum censui. Multa quidem et non
                    posthabenda, de ijs quæ Physice in sacris literis continentur, nuper etiam
                    secundum vulgarium Philosophorum ratiocinationes, explicuit <persName
                        ref="Vallesius">Franciscus Vallesius</persName>, neque absque solerti, quo
                    ad ea principia, labore; Licet et multo plura in his longe aliter secundum
                    veriorem Physicam, forte quoque ex his ipsis non minima de parte potius
                    petendam, enucleanda delitescant. Quin et <persName ref="Daneau">Lambertus
                        Danæus</persName>, vir sane apprime eruditus, et de instituendis alijs
                    optime meritus, Physicam suam Theologicam, tam ex veteri quam nouo Codice non
                    inutili labore extruxit. Possentque fortasse multa de his aliâs dici, quæ
                    peculiare et reuera Metaphysicum, non quale nobis <persName ref="Aristoteles"
                        >Stagyrita</persName> iste Græcus obtrusit, requirerent volumen. Literas
                    tuas quin satis caperem, nec morbus, licet et ille grauis erat, corporis tamen
                    non ingenli, nec occupationum, quamuis et hæ non paucæ implicationes, adeo vt
                    putas, impedierunt. Nulla enim in illis irresolubilia latebant ænigmata, re omni
                    dudum satis perspecta; Nec <pb ed="TBOO" n="VI.186"/>quicquam tibi obijcio, quod
                    ex literis illis colligi non possit, imo forte plusquam opus est, parco.
                    Conferantur saltem tuæ et meæ, dijudicentque alij, affectibus non indulgentes,
                    neque sibijpsis nimium placentes. Quatenus sacris literis contraria induxeris,
                    et antea et iam aliquo modo indicaui, te vbique studiose id facere non dixi. Nec
                    ego licet Theologiam non profitear, neque quispiam eorum qui eam solide et
                    sincere exercent, tuis assertionibus e Dedomenis sacrarum literarum assentiri
                    possumus: Frustra itaque prætendis hoc diuerticulum, Cum duo dicunt vnum, non
                    tibi concedi vt sint vnum, Neque enim alijs concedendum duco, quod hîc
                    reprehendo. <persName ref="Augustinus">Augustinum</persName> satis libere de
                    sacris nonnunquam pronuntiasse, interdum non incomposite, interdum vero
                    frigidiuscule pro eâ temporibus Apostolorum viciniore ætate, non equidem Dei
                    gratiâ sum ignarus. Sed quid ista omnia huc conferunt, aut ad rem de qua agitur,
                    faciunt. Quæstio mouebatur, an mobilitas Terreni Globi, eademque triplex a
                        <persName ref="kopernikus_nikolaus_1473">Copernico</persName> asserta reuera constare
                    possit, anque illa inuentioni nostræ præferenda foret, et vtrum sacræ literæ
                    illius imaginationi contrariarentur, necne: Si quid igitur habes e sacris
                    Oraculis, aut horum Interpretibus, vtpote <persName ref="Augustinus"
                        >Augustino</persName> vel alijs Patribus, pro hac <persName ref="kopernikus_nikolaus_1473"
                        >Copernicea</persName> assertione, tuaque astipulatione faciens, ex eorum
                    scriptis id cita. Modo iustæ fuerint rationes, ijs non refragabor. Id satis
                    scio, <persName ref="Augustinus">Augustinum</persName>, quem solum nominas,
                    motum Terræ, neque annuum neque diurnum vsquam concessisse, ex quo rotunditati
                    eius tanquam minus Mathematicus, Antipodas denegando, detraxerit. Quod tamen
                    illi condonandum est. Quare cum rotundam esse non perceperit, motum etiam
                    rotunditati competentem longe minus admittere <pb ed="E" n="157"/>potuit.
                    Theologorum vestratium opinationes, et de his censuras, etsi extra eorum forte
                    Professionem, minusque deliberatas, non equidem contemno. Sed cum videam illos
                    tantum hoc nomine accersitos atque interrogatos, an liquiditas Cæli e sacris
                    literis, <app>
                        <lem wit="#TBOO">sine</lem>
                        <rdg wit="#E">siue</rdg>
                    </app> orbium realitate astrui possit (prout tua clausula innuit) cumque scias
                    me etiam longe antequam de his somniâris idipsum concessisse, atque
                    pronuntiasse, miror, cur hæc nihil huc facientia obijcias. Neque enim existimo
                    vestris Theologis de terna Terræ volubilitate propositam esse quæstionem, cum
                    paucissimi ex illis, eam etsi quam maxime vellent, caperent, vtvt Terrenis,
                    quemadmodum et alibi fit, non parum forte addicti. Cum igitur de mobilitale
                    Terræ ex <persName ref="Aristarchos">Aristarcho</persName> et quibusdam alijs
                    veteribus per <persName ref="kopernikus_nikolaus_1473">Copernicum</persName> renouata
                    introductaque controuersia solummodo inter nos mouebatur, qua quæso cohærentia
                    impulsus eam cum limpiditate Cæli confudisti, quam ego nunquam denegaui, sed
                    primus forte omnium id ita se habere non saltem asseuerare, sed e certissimis
                    demonstrationibus probare elaboraui. An hoc est Mathematicum, disparia
                    coniungere atque implicare. Quod ne quidem Dialectici, siue Artificiales, siue
                        na<pb ed="TBOO" n="VI.187"/>turales in diuersis terminis admiserint.
                    Liquidissimam et vbique peruiam esse Ætherei Mundi substantiam e sacris literis
                    probari posse, vel ipsis silentibus Theologiæ Professoribus, iam dudum compertum
                    habeo. Multaque in eius rei testimonium consignaui diuinitus patefacta Oracala.
                    Quin et Clarissimus ille, deque Doctrina publica egregie meritus vir D.
                        <persName ref="Peucer">CASPARVS PEVCERVS</persName> literis ad me hoc
                    præsertim nomine datis, plurima sacrarum literarum dicta, huc facientia
                    collegit, meæque sententiæ circa tenuissimam, limpidissimam et nihilominus
                    superelementarem Cæli materiam erudite atque egregie subscripsit. Idque
                    potissimum, vt Hypothesium mearum inuentionem minime absurdam esse inde quoque
                    comprobaret. Quando ego meas de Cæli materia vbique peruia nullisque orbibus
                    solidis conferta, vt in gratiam veterum hactenus creditum est, et nihilominus
                    Aëre Elementari atque animali velut <persName ref="Pena">Ioannes Pena</persName>
                    Gallus, tu et quidam alij promulgare audetis, non coinquinatas ratiocinationes
                    plenius, quam adhuc factum est, in publicum edidero, alijsque dijudicandas
                    concessero, vtique sacrarum literarum, quæ primas in omni sapientia stabilienda,
                    atque scientia condenda obtinere merentur, autoritatem citare, vel te non
                    monente, nequaquam intermissurus sum. Dei enim solius gloriam in omnibus
                    spectandam semper censui, id quod et tu recte approbas, cum veritas absque
                    ipsius patefactione et dono introspici nequeat; Omne enim donum perfectum a Deo.
                    Meam quintam Essentiam, quam Ætheri, apud Chymicos locutione non ignota, neque
                    veteribus etiam Philosophis, adeoque ne ipsi <persName ref="Aristoteles"
                        >Aristoteli</persName> (licet in his non vbique satis perspicaci) improbata,
                    tribuo, salse mihi exprobare videris; Sal vero dulce, limpidum, omnique
                    terrestreitate defæcatum, exaltatum, nullaque ex parte insipidum, aut
                    graueolens, sed perpetuitati Circulari analo<pb ed="E" n="158"/>gum, nondum
                    degustati; vbi olfeceris, aut saporem eius perceperis, tum primum de his
                    sententiam profer; Interea satius est immaturo supersedere præiudicio. Rogas, ne
                    de Crepusculis te cæcum efficiam, neque temeritatis accusem, quasi illa scribas,
                    quæ non expertus sis. At ego nec te occæcare, nec temerarium pronuntiare vnquam
                    præsumsi; Vtinam et me et te atque alios a caligine mentis, qua plusquam
                    credimus offuscati sumus, temeritateque Mundana liberari liceret, æque atque
                    oculorum externam imbecillitatem, vel Chymicis præsertim medijs emendare non
                    vsque adeo difficile est, sane in eo, quo ad fieri posset, quamplurimum
                    elaborandum censerem. Neque enim opera illa inutiliter collocata foret. Scire te
                    ais Crepusculum desinere, Sole P. 17. sub Horizonte depresso, vulgariter
                    Crepusculum pro luce dubia accipiendo. Existimas itaque me vulgo saltem
                    approbatam et hactenus in Astronomorum libris contentam opinionem venditare,
                    nihilque e proprijs aduersionibus huc contulisse; At quæ hæc est insimulatio.
                    Tamdiu ne tecum per <pb ed="TBOO" n="VI.188"/>literas egi, vt adhuc me veritatis
                    esse studiosum, neque aliunde quam vel iusta ratiocinatione atque experientia,
                    vel quod potissimum est, patefactione diuina eam conquirere, neque data opera
                    falsum pro vero astruere, incompertum habeas. Sufficienter colligere potuisti,
                    me ne in maioribus quidem, et ad rem Astronomicam plus facientibus cæcutire
                    velle, nedum vt in Crepusculis, facilimo negotio animaduertibilibus, irrita et
                    Antiquorum saltem sententiæ vulgari colludendo quippiam citra propriam
                    animaduersionem pronuntiarem. Crepusculum cum nulla Aëris pars vndiquaque circa
                    Horizontem vel minimum albescat, determinandum, satis sciebam, quod etiam tum a
                    me ipso, tum a mihi septenis vel octonis ad minimum in rebus Astronomicis
                    inseruientibus studiosis, quam diligentissime aliquoties factitatum est, ita vt
                    nullum, ne quidem minimum vestigium Aëris a Sole illuminati in vlla citima
                    Horizontis superficie dignosci potuerit, quando tempora Crepusculorum denotata
                    sunt; Adhibitis Stellarum Æquatorijs a Meridiano remotionibus, Solisque exacto
                    loco, et omnibus per trutinam Geometricam diligenter expensis, tibique si oculos
                    aperire velles, eandem ob caussam, ne pro libito aut vulgari opinione
                    constituta, persentisceres, liberaliter communicatis. Si itaque tu duobus
                    oculis, et binis quoque saltem Organis acrius hæc discernere potes, quam nos
                    omnes sedecim ad minimum luminibus, totidemque et pluribus sicubi opus fuerit,
                    Instrumentis, equidem hanc lincæitatem atque mediorum modicam requisitionem tibi
                    non inuideo, miror magis. Imo maius adhuc acumen plenioremque sufficientiam
                    congratularer. Tu itaque de Crepusculis, tuo sensu abundando tibi quicquid
                    libuerit, persuade, Ego ea quæ indicaui, et pluribus etiam experimentis satis
                    rata esse, nullique veræ refragationi obnoxia, minime hæsito. Vide saltem ne
                    aliorum non indubias animaduersiones eleuando, vt tuis assertionibus de Aëris
                    atque Ætheris consimili existentia (quam magna ex parte ob vaporum in diuersis
                    Horizontibus discre<pb ed="E" n="159"/>pantiam, et in Borealioribus magis quam
                    Australibus incrassatam sublimatamque probare conaris) patrocineris, pluribus
                    vaporibus, obscuritatibus atque nebulis veritatem ipsam, ad quam tendere
                    deberemus, inuoluas, quam omnes circa Horizontem terrestrem, quouis in loco,
                    siue Australi siue Boreo densæ et fuscæ vaporositates. Proinde, cur
                    Refractionibus non ad amussim subscribam, nescire vis, cum alias per Instrumenta
                    eruere non potueris, ideoque nihil hîc in mei gratiam faciendum et propterea
                    iniqua me postulare hoc postulando, asseueras. At quando ego a te vnquam petij,
                    vt posthabita veritate, quidpiam in mei gratiam proferres, aut adeo iniqua vrsi?
                    id enim reuera iniquum foret, si hoc fecissem. Imo multo potius de veritate ipsa
                    penitius enucleanda semper admonui, cum hæc sit virtutum omnium pene pulcherrima
                    præstantissimaque. Refractiones <pb ed="TBOO" n="VI.189"/>a te assertas, cur
                    omni ex parte approbare nequeam, et mea me docent Instrumenta: Si in vno atque
                    altero, ijsdemque saltem bicubitalibus, vtvt ex mea inuentione profectis, et per
                        <persName ref="Wittich, Paul">Wittichium</persName> vobis propalatis, neque
                    etiam tunc satis maturis, hæc et alia quam ego plusquam vicenis Organis,
                    plerisque eorum quadricubitalibus et quincubitalibus, pluribus quoque adhibitis
                    Obseruatoribus visus acumine satis valentibus, accuratius collimare solus potes,
                    est quod tibi et hanc prærogatiuam non inuideam; Quin et sic erit, cur mihi
                    gratias agas, quod te per a me excogitata Instrumenta (neque enim id iam
                    ignoras) tam perspicacem reddiderim. Id saltem tibi persuade, quemadmodum in
                    palestrica Arte fieri solet, nullum Athletam Progymnastis suis, ea confestim
                    indicare, quæ sibi ipsi in exercitio isto defectu aliquo vnquam obessent; Sic
                    etiam nec <persName ref="Wittich, Paul">Wittichium</persName> nec vllos alios
                    omnia mea, quæ veritati peruestigandæ ad amussim sunt necessaria ita diuulgasse,
                    quin adhuc potiori ex parte apud suum Autorem sarta tecta maneant. Frustra
                    itaque de tuis Instrumentis atque Obseruationibus nimium gloriaris: Forte si hîc
                    esses omniaque ipsemet per longe plura minimeque dubia Organa, vel tuis solius
                    oculis, me præsente intuereris, aliud diceres. Sed et Refractiones tuas nimium
                    modicas esse et Crepuscula nimis lata, non satis inter se conueniunt. Oportet
                    itaque in alterutris vel vtrisque errorem non modicum latere, aut sane Aërem in
                    hoc parum Borealiore loco, quantum ad Crepuscula attinet, aliquanto
                    defæcatiorem, quam illîc esse, quo ad Refractiones vero turbidiorem, id quod vel
                    te ipso iudice simul consistere nequit. Attende igitur his diligentius, vel si
                    minus lubet, aut in procinctu non est, acquiesce saltem aliorum minime dubiæ
                    decisioni neque hîc tibi quidpiam immature decernendum præsume. Titulum libri
                    mei alias in dubium vocatum, aut etiam attentatum, nunc approbas, nec amplius
                    reprehensione dignum æstimas; Licet illum quem allegasti, non publice ediderim,
                    aut vlli libro præfixerim, sed saltem in literis quibusdam ad Illustriss.
                        <persName ref="wilhelm_4_1532">Principem</persName> tuum datis
                    illum obiter annotârim. Gratulor itaque et tibi et mihi, quod tam pulchre
                    resipueris, antea enim obiecisti, me corruptionem Cælo in<pb ed="E" n="160"
                    />troducere, cum generationis illic circa Cometam vocabulo vterer, nimis rigide
                    verba mea vrgendo. At vide potius, ne de industria nunc asserendo, Cometas in
                    Cælo generari, alicubi præter opinionem pecces, non tam Grammatice quam Physice,
                    modo vocabuli proprietatem retinere deceat. Quod non assertiue sed dubitanter
                    atque interrogatiue ista proposuisti, vt meam sententiam plenius explicarem, id
                    nihil apud me noui est; Nam et <persName ref="Wittich, Paul"
                        >Wittichius</persName> et plærique alij sic mecum egerunt, obijciendo ea quæ
                    nullum mererentur dubium, vt alia quædam expiscarentur. Verum postquam ego in
                    eo, tum etiam alijs idipsum mature experirer, cautior factus sum, vtvt non pauca
                    in Germania hincinde meis sumptibus et <pb ed="TBOO" n="VI.190"/>laboribus
                    comparata, idque Dei solius gratiâ ab alijs pro suis etiamnum venditentur,
                    dictitenturque: Quod parui facio. Neque ægre fero aliquos riuulos ad Exteros
                    deriuari, ipso fonte penes suum Dominum adhuc Dei beneficio scaturiente. Non
                    tamen sunt falsa proponenda, vt cognoscantur vera; Vera enim et falsa sunt
                    dissentanea, nisi quis, vti apud Geometras fit, cum assertiue nihil probari
                    possit, per negationem, rem in absurdum deducat. Sic etiam quæ de Cometarum
                    cauda proposuisti, tum in scripto illo tuo de Cometa Anni 85. tum literis ad me
                    datis nunc reuocas, neque te illa tanquam vera vrsisse, sed tantum, vt meo
                    iudicio subijceres, asseris. Licet vero et scriptum illud et literæ tuæ quiddam
                    aliud præ se ferant, attamen quod et hîc in viam redieris bene me habet. Placet
                    enim, quod ratiocinationes tuas et quæ ex Illustrissimi <persName
                        ref="wilhelm_4_1532">Principis</persName> Obseruatione de
                    Cometa Anni 58. comprobationis loco adduxisti, quam parum valida sint (ex quo
                    ista tibi in superioribus literis ob oculos posuerim) iam satis videas, adeo vt
                    te ista non scripsisse, ipsemet, vti apparet, malles. Quæ excusandæ istius
                    Obseruationis caussa vltra ea quæ ego produxi, adfers, apud me facilem merentur
                    locum, qui non tam Obseruationi aliquantulum deuiæ, sed potius, quod tu hanc non
                    satis circumspecte nimium vrseris, omniumque aliorum in plurimis Cometis inuenta
                    hinc eludere conatus sis, imputem. Rogas vt ego hæc non publicem, vtque tuam de
                    Cometarum generatione sententiam scriptis meis non immisceam. Atqui te hîc
                    celare non possum, me per literas rogatum a Nobilissimo viro D. <persName
                        ref="rantzau_henrik_1526">HENRICO RANZOVIO</persName>, Vicario Regio in
                        <placeName ref="Holstein">Holsatia</placeName>, tum etiam Clarissimo et
                    Eruditissimo D. <persName ref="Peucer">CASPARO PEVCERO</persName>, Philosopho
                    eximio, atque quibusdam alijs non ineruditis viris id expetentibus
                    approbantibusque, peculiari Tomo vno vel altero Epistolas Astronomicas mihi a
                    varijs hincinde perscriptas, vna cum mea ad singulas responsione publicem. Quod
                    et illis non denegandum duxi. Cumque dictus <persName ref="rantzau_henrik_1526"
                        >RANZOVIVS</persName> principaliter Illustrissimi <persName
                        ref="wilhelm_4_1532">Principis</persName> tui, atque tuas
                    Typis consignari expetisset, et per se mererentur, vt priorem et principaliorem
                    voluminis partem occuparent, iamque liber ille sub Prælo sit, ea quæ alijs
                    addixi, rursus in tuam gratiam detractare et facta infecta reddere nequeo. Nec
                    video cur id a me expetendum fuerat, curque id <pb ed="E" n="161"/>concederem,
                    cum nihil hac in re, tuo Illustrissimo Principi, quod obsit, aut vlla ex parte
                    deroget, sed saltem quæ in ipsius Celsitud. prædicationem, vti par est, potius
                    cedant, admittatur. Nec etiam tibi quicquam hinc creatur periculi aut
                    detrimenti, cum honorifice semper de te loquar et sentiam. Quod si tu quædam in
                    prioribus scriptis et literis proposita, postea mutas, et re rectius deliberata
                    corrigis, tuæ existimationi hinc nihil decedit, etiamsi priora publicentur. Imo
                    præstat alios cognoscere, quam difficile sit, etiam ingeniosis et industrijs
                    viris veritatis latebras extricare, et quod non omnia <pb ed="TBOO" n="VI.191"
                    />quæ prima fronte recte se habere putantur, vndiquaque rite constent. Quodque
                    dies diem doceat, et posteriores cogitationes, vt plurimum, licet non semper,
                    priores antecellant. Reuocârunt alij admodum eximij viri multa a se prius minus
                    considerate pro veris habita, etiam in ijs materijs, vbi non adeo difficilis
                    erat atque hîc veritatis peruestigatio. Quando ex professo circa totius Operis
                    Epilogum, quod de Ascititijs Cæli Phænomenis præ manibus habeo, Cometarum
                    naturam et procreationem, iuxta omnium quotquot mihi innotuerunt opinationes
                    disquiro, hanc etiam tuam, cum alijs quibusdam communem prætermittere, vt quam
                    incongrua sit, quod et alias tibi scripsi, ne indicem, haud possum. Attamen cum
                    videam te in his teipsum corrigere atque priores conceptiones antiquare, faciam
                    eius quoque illic mentionem, idque conuenienter excusabo. Ego tuum scriptum de
                    Cometa publici iuris non faciam: Nihilominus nonnulla hinc citare atque
                    expendere in laudabilem tui mentionem potius cedet, quam quod reprehensioni
                    erit. Dicis quidem me pugnaturum cum muto, si id agam. At non mutus eras cum hæc
                    scriberes, literisque ad me datis consignares; Sunt enim notæ scriptæ, præsertim
                    tua propria manu exaratæ, pro ipsis verbis et loquela, imo et plus merentur
                    ponderis. Sic etiam quantum ad meas literas attinet, quas publici iuris reddere,
                    nisi rogatus ab amicis, vt dixi, nunquam constitueram, cum saltem obiter, prout
                    in buccam venerat, inter plurima negotia exaratæ erant, scias me non adeo earum
                    penitere, quin tibi liberum relinquam, siue priuatim, siue publice, quocunque
                    libuerit modo, quæ in his contenta sunt, discutere, probare vel improbare. Si
                    quid iustis rationibus, vel tu vel quispiam alius non rite in his alijsue meis
                    constare sufficienter demonstrarit, ego illa corrigere non erubesco. Neque ego
                    cum <app>
                        <lem wit="TBOO">præiudicio</lem>
                        <rdg wit="#E">præ iudicio</rdg>
                    </app> vllo, quippiam in tuis disquirendis aggrediar. Vide vt eodem candore
                    circa mea quoque vtaris, nec iuuenili quodam feruore sententiam immaturam
                    pronunties. Gratulor tibi, quod ex cogitatione materiæ Stellarum et viæ lacteæ
                    ad aliam opinionem diuerteris circa Cometarum conformationem, quam ea erat, qua
                    antea imbutus parum Physica, longeque minus Mathematica: Es enim hîc in bona
                    via, si eam ingredi callueris, omniaque hospitia noueris. Nec enim satis mirari
                    poteram, qua iudicij nebula tantas absurditates astruere, vt corpus Cometarum,
                    vel teipso fatente, prope Reuolutiones Sa<pb ed="E" n="162"/>turninas a Terris
                    distans (vt de eo qui Anno 85. apparuit, consignasti) ideoque necessario et
                    Terra et Mari omnibusque circumfluis vaporibus multis parasangis maius existens,
                    prout ferunt Geometricæ demonstrationes, nihilominus hinc in supremum Æthera
                    ascendisse, nescio quo incognito raptu, et partem esse suo toto multo maiorem,
                    pronuntiare ausus sis; idque prorsus contra rationes Mathematicas. Si Physicis
                    ita sentire lubet, coniungant has næ<pb ed="TBOO" n="VI.192"/>nias cæteris. Bene
                    igitur superinducis, quod ea, quæ de Trabibus discurrentibus, quarum forte
                    occasione in tam absona prolapsus es, cum reuera huc nihil conferant, tantumque
                    hæc inuicem distent, quantum Cælum et Terra, prorsus falsa esse deprehenderis.
                    Habebam in animo, te vltimis literis et de his admonere, quod quomodo
                    neglexerim, non recordor. Nam in scripto tuo de Cometa Anni 85. vbi talia
                    asseuerare conaris, ad marginem memoriæ caussa hæc annotâram, quæ vel tunc vel
                    alias per opportunitatem commonefacienda duxi. Halitus isti siue Chasmata longe
                    sunt nobis propiora, quam quod hyberno tempore a Sole nimium infra Horizontem
                    depresso, illuminari queant, veluti ratio docet Geometrica et Optica. Quin et
                    Anno 1588. eius rei euidens feci periculum die 6. Decemb. circa octauam
                    vespertinam. Animaduerti enim tunc accurata inspectione Chasmata quamplurima
                    hincinde versus Septentrionem volantia albicantiaque, ita vt lumen quoddam
                    vmbram etiam Terræ illustrans præ se ferrent, longe nobis viciniora esse,
                    quibusdam densioribus nubibus circa Horizontem Boreum segregatim dispersis, adeo
                    vt Chasmata illa inter nos et nubes, discurrere euidenter apparerent, ita vt et
                    alij ex meis, quibus monstrabam, id satis perspicue discernerent. A Sole igitur
                    versus Antipodas submerso, ista vaporum illuminatio fieri nequibat; cum ne nubes
                    quidem longe a Terra remotiores ipsius lumen percellere potuerit, quod facile
                    Geometrice hæc mensurando patebit. Nubes autem illæ, de quibus loquor, non
                    fuerunt continuæ, sed circa Horizontem sparsim dispositæ, ad Altitudinem, quo ad
                    visibilem Horizontem, circiter graduum 10. Cum igitur Radij Solares partem vmbræ
                    Terræ nobis adeo propinquam in ista eius sub Horizontem demersione non
                    contingant, frustra asseritur, per illuminationem ab hoc quippiam eiuscemodi
                    contingere. Simile quid sæpius consideraui, præsertim hoc ipso Anno die 2.
                    Ianuarij, cum quoque circa octauam vespertinam, quando plurima ad Septentrionem
                    hîc spectabantur Chasmata, quæ nubibus longe propiora cernebantur. Quapropter
                    frustra hinc aliquid subsidij petijsti, pro innaturali illa Cometarum
                    generatione stabilienda. Atque si scire cupis, quid ego de his Chasmatis
                    sentiam, Sulphureitatem quandam Terrestrem in propinquo Aëre ardentem,
                    discurrentemque, et nonnunquam vsque ad verticem ascendendo totum Cælum
                    complentem, in modica tamen a visu nostro distantia, esse iudico, ventorum aut
                    siccitatis et frigoris breui subsequentium prænuntia; interdum etiam, si sæpius
                    contingant, nimisque diu durent, Aëris ad contagium Epidemicæ luis propensi
                    indicia. Ha<pb ed="E" n="163"/>bet enim morbus iste cum Sulphurea natura non
                    parum commune, vnde etiam per Sulphur terrestre excellenter depuratum
                    exaltatumque, præsertim si in liquorem gratum reclinetur, expeditius soluitur,
                    tanquam simile suo simili. Neque enim id Galenicorum semper <pb ed="TBOO"
                        n="VI.193"/>verum est: Contraria contrarijs curari. Hæc de his te nunc
                    commonere placuit. Rectissime itaque feceris, si totum illud caput, de materia
                    Cometarum, eorumque illuminatione, vti spondes, mutaueris, et consideratius
                    tractâris. Nec opus est, vt alius adhuc expectetur Cometa. Nam illi qui vel
                    nostro Æuo proxime præterierunt, priorem tuam opinionem nequaquam consistere
                    posse affatim conuincunt; id quod te nostræ in his animaduersiones facile
                    edocebunt, modo aliquid fidei mereri poterint. Sin autem nostras decisiones,
                    licet ea, qua fieri potuit diligentia conquisitas, nec vti spero citra rem
                    prolatas, non tales esse, vt ijs tuto nitendum existimes; agedum expecta adhuc
                    alium Cometam si quis interea occurrerit, et eum diligentius, modo id tibi
                    concessum fuerit, demetiendo perscrutare. Si tunc aliquîd diuersi a nostris
                    conclusionibus adinueneris, satis erit temporis, id quicquid erit in medium
                    proferre; interea si iudicium suspenderis, modo nostris acquiescere displiceat,
                    non inconsultum erit. Planetas in subtilissimo purissimoque Aëre pendere (licet
                    id admodum improprie dicatur, cum reuera non pendeant) quod vlterius mecum
                    disceptare nolis, libenter accipio: beneque facis, Cæli materiam non amplius
                    animalem et elementarem vocando. Nihil enim hîc vnquam apud me obtinebis. Si meæ
                    rationes, partim prolatæ, partim alibi vlterius declarandæ, et vel ex
                    inferioribus palpabilibusque rebus, superioribus tamen analogis, allatæ, tibi
                    non sufficient, vt quicquid velis sentias, satis per me licet. Tracta hanc
                    quæstionem vbicunque libuerit, et siue me immiscueris siue non, idem erit. Ego
                    meam sententiam satis probabiliter tueri, quando hac de re agendi occasio
                    dabitur, non supersedebo. Iudicium doctissimorum virorum et rem ipsam
                    intelligentium nullatenus subterfugio; Neque enim ego ipsemet mihi tantum
                    arrogo, vt solus litem hanc dirimere præsumam. Philalithiam semper in pretio
                    habui, maiori forte meo incommodo (quod tamen non ægre fero) quam emolumento.
                    Neque præiudicij fascino, vt imputare videris, vnquam me offuscari, data opera,
                    permisi: Quantum enim mihi diuinitus concessum est, verum a falso discernere,
                    perpetuo annixus sum. Si tertiam aliquam personam appellas (video enim te
                    Iuridice mecum in re Mathematica agere, nam et Frater tuus retulit te ad Iuris
                    prudentiam inclinare, forte quod hæc magis lucrosa et Mundo spectabilior sit) et
                    ego conditionem accipio, lubenterque prouoco ad quosuis in <placeName
                        ref="Germany">Germania</placeName> vel alibi Philosophos, harum rerum
                    capaces. Vtque denominetur aliquis; ad Clariss. Excellentissimumque virum D.
                        <persName ref="Peucer">CASPARVM PEVCERVM</persName>, si ita lubet, rem omnem
                    desero, cum is et Philosophiæ et Mathematicarum disciplinarum in primis sit
                    gnarus, Theologiæque studio, vnde hæc quæstio magna ex parte decidi poterit, non
                    segniter addictus, et simul iudicio ætateque graui præ<pb ed="E" n="164"
                    />ualeat: Nec, tanquam meis partibus nimis fauorabilis Iudex sit futurus <pb
                        ed="TBOO" n="VI.194"/>(scis enim, si Iurisperitus esse vis, fauorem Iudicis
                    plus valere, quam decem leges scriptas in Codice) tibi suspicandum venit,
                    nunquam enim mihi notus est: At cum tuo Illustriss. <persName
                        ref="wilhelm_4_1532">Principe</persName>, quem suum optimum
                    benefactorem, in literis ad me datis, nec immerito vocat, et tecum etiam præsens
                    non ingratam contraxit amicitiam. Si qui sunt alij inter vestrates, vel etiam
                    alibi, ad quos appellationem instituere vis, et ego eosdem appello, modo rem de
                    qua agitur, penitius introspexerint, atque tam superiora quam inferiora
                    intelligere, hæcque inuicem tanquam vnum ex altero cognoscentes conciliare
                    didicerint. Quicquid enim est supra, id etiam infra, vt inquiebat Hermes ille
                    vere inter Mortales Trismegistus. Trinitatis absconditum latere in omnibus rebus
                    creatis mysterium recte mihi astipularis, quamuis tua de his Philosophia quam
                    adducis, magis sit exterior, quam interna, nimisque sensibus obuia; Cum id quod
                    potissimum est, et in quo rei nucleus versatur, prima fronte non appareat, Non
                    enim satis est dictum, ex Terra, Aqua et Aëre omnia inferiora constare, cum et
                    hæ ipsæ matres alia quædam terna habeant principia, Philosophis vulgaribus
                    nondum satis perspecta, de quibus nunc non est disputandi locus. Subiungis
                    deinde te videre, quod iam tandem obtinueris, me Diaphanitatem Aëris puri, nihil
                    differre a Diaphanitate materiæ Planetis circumfusæ, tibi concessisse, nec ob id
                    dubitas, quin veritas temporis filia me reliquam etiam tuam sententiam suo
                    tempore sit edoctura. At quibus vnquam perspicillis hæc ita acute vidisti? Aut
                    quibus modis e scriptis meis id vnquam colligere potuisti; Miratus sum ista
                    legens, cur astruere velis, me mihi ipsi contraria hac in parte proponere;
                    Inspexi itaque denuo Exemplar literarum tibi vltimo inscriptarum, e quibus
                    procul dubio hæc colligere volebas. At ego nihil eiuscemodi in illis inuenio,
                    imo potius tuæ assertioni plane contrarium. Dedi illic primo Exemplum e rebus
                    inferioribus quæ beneficio Artis Spagyricæ in tantam subtilitatem exaltari
                    queant, vt Diaphanitatem, quantum sensibus discernatur, consimilem repræsentent,
                    et nihilominus diuersæ esse substantiæ ostendi, Ideoque non sequi id, quod tu
                    intendebas, etiamsi concederetur, ob Refractiones ad verticem non tendentes Cæli
                    et Aëris purioris quo ad Diaphanitatem inperceptibilem esse discrepantiam,
                    propterea ex vna et eadem constare materia. In hunc modum tecum ratiocinatus
                    sum, neque ob id concessi Aëris et Ætheris Diaphanitatem omnino eandem esse: Imo
                    hæc verba aliud indicantia subiunxi. Sic quoque Cæli et Aëris Diaphanitatem, si
                    vel prorsus eædem forent, quod tamen nondum satis obtentum est, nihilominus
                    diuersam substantiam atque materiam habere nihil impedit; Cur igitur quæso
                    gloriaris, te a me id obtinuisse quod ego apertis verbis dixi nondum satis
                    obtentum esse? Cur adeo iniuriose mea inuertis? Curque iudicium de his Placitis
                    tam inconsiderate præcipitas? Si veritas <pb ed="TBOO" n="VI.195"/>Temporis
                    filia me vnquam melius informârit, vtique veritatem acceptare non ter<pb ed="E"
                        n="165"/>giuersabor; idque quacunque tandem occasione concessum fuerit.
                    Necdum tamen video, cur vllis tuis opinionibus, de quibus inter nos <app>
                        <lem wit="TBOO">controuersum</lem>
                        <rdg wit="#E">cotrouersum</rdg>
                    </app> est, assentiar: Neque euidenter demonstrabis, me quippiam eorum, quæ ad
                    te hactenus vel obiter scripsi, aut aliâs emisi, quod vllius sit momenti,
                    retractasse, Quemadmodum tu non pauca vel in his ipsis literis, antea acriter
                    defensa, non saltem in dubium vocas, sed prorsus irrita esse cupis. Vt te non
                    asseruisse Prophetas in Physica nihilo plus calluisse, quam vulgus iners: Et
                    Mosen de duobus magnis luminaribus loquentem contra Geometricas Demonstrationes
                    fecisse, quasi hoc non esset detrahere sacris literis: Quæstionem de motu Terræ
                        <persName ref="kopernikus_nikolaus_1473">Copernicæo</persName> motam, cum materia Cæli
                    implicare, atque hanc ex <persName ref="Augustinus">Augustino</persName> atque <app>
                        <lem wit="TBOO">alijs</lem>
                        <rdg wit="#E">alij</rdg>
                    </app> Neotericis Theologis, confundendo Cælum et Terram niti probare: Te
                    titulum Tomorum meorum de Cometarum cælesti generatione non reprehendere, cum
                    antea obieceris me corruptionem in Cælum introducere, si generationem astruam.
                    Cometarum caudas tot verbis, tum etiam ex Obseruatione aliqua, antea tanquam
                    partes corporis essent, ex eâdem materia constantes asseuerâsse, et iam non
                    amplius ea pro veris habere, imo ipsam Obseruationem perscriptam infectam
                    cupere: Totam de Cometarum generatione sententiam, prius adeo vel propter
                        <persName ref="Graminaeus">Graminæum</persName> quendam, mihi obtrusam, nunc
                    ita posthabere, vt integrum caput ea de caussa in scripto tuo mutandum,
                    aliterque tractandum censeas: Trabes discurrentes, antea a Sole illuminatas,
                    nunc lumine eius orbare, et si quæ sunt alia Corollaria. Nolo enim omnia nimis
                    scrupulose eruere. Hæc tamen non ideo recenseo, quod te deuiationes tuas
                    agnoscere atque emendare <app>
                        <lem wit="TBOO">exprobrare</lem>
                        <rdg wit="#E">exprobare</rdg>
                    </app> velim. Id enim laudo, et vtinam sæpius sic feceris, teque a veritate
                    Temporis filia, vti recte dixisti, instrui permiseris. Sic centrum Circuli quod
                    est vnicum, collineatius attigeris. Si ostenderis vnquam me aliqua scripsisse
                    quæ reuocatione indigeant, gratias habebo; Me quicquam meorum adhuc retractasse
                    nec dum sum conscius; non quod id fieri nequeat, vt sumus homines, sed quia quod
                    tu in nostris scriptis te videre dicas, nondum meis patuerit oculis, neque id
                    adhuc agnoscam. Comparatio illa, quam proposui, tibique aliquatenus explicui,
                    inter liquorem Aquæ et Vini, vtroque depurato, respectu materiæ Aëris et Cæli,
                    forte maiorem merebatur acceptionem, quam vt ita exciperetur. Reuera enim Cælum
                    ita se habet ad Aërem Elementarem, sicut Spiritus aliquis Vini vel alterius
                    generosi liquoris ad Aquam defæcatam. Et licet Diaphana pene eadem sint, tamen
                    substantia longe diuersa. Neque scio an melior comparatio e rebus terrestribus
                    deduci possit. Hinc est, quod quidam Philosophantium Vini præsertim Spiritum
                    aliquoties modeste exaltatum depuratumque, ac tandem circulatione continua atque
                    diutina ab Elementari <pb ed="TBOO" n="VI.196"/>intemperantia liberatum, Æther
                    appellare, vel Cælum Philosophicum non dubitârint, quamuis an id ea ratione
                    fieri queat, qua illi proponunt, vt quædam alia non desiderentur nunc dicere
                    nolim. Id <pb ed="E" n="166"/>saltem aperte affirmare ausim, in singulis
                    terrestribus substantijs aliquid latere cælesti naturæ analogum, in quibusdam
                    plus, aliquibus vero minus, quod nec Aërem, nec Aquam, aut Terram, aut etiam
                    Ignis Elementum (si id in rerum natura foret) proprie sapiat, quamuis et hæc
                    Elementaria singulis vna insint grossiori quadam compagine: Neque existimandum
                    venit, a Sole saltem vel reliquis Sideribus, hanc vim superelementarem
                    elementaribus inesse, licet et hoc aliqua ex parte non negârim. Sunt enim quædam
                    his, quædam alijs Sideribus magis conformia, Interim tamen et vniuersalem Cæli
                    essentiam in qua hæ Astrales virtutes habitant, non aliter quam Sidera ipsa in
                    Cælo suæ naturæ competenti voluuntur, quælibet inferiora, quo ad magis vel minus
                    æmulantur. Sed hæc de his nunc sit disseruisse satis, cum ad vulgo receptam
                    Philosophiam non pertineant, atque illic forte vix recipiantur. Hypotheses
                        <persName ref="Ptolemaios">Ptolemaicas</persName> vel <persName
                        ref="kopernikus_nikolaus_1473">Copernianas</persName>, vtram harum approbaueris, per me
                    tibi liberum erit. Suaderem saltem, vt de Cælo e Cælo ipso, non ex Chartis et
                    ingeniosis Demonstrationibus, ipsi Cælo forte non vbique consonis, iudicium
                    formares. Liceat itaque et mihi, quid me Cælum in his edocuerit, libere
                    pronuntiare. De Surreptore mei Systematis nolo hîc verbum addere, neque enim
                    dignus est. Respondi tibi breuiter in vltimis, ad ea quæ huic nostræ Hypothesium
                    innouationi obiecisti; pleniorem resolutionem eiuscemodi et aliorum dubiorum
                    obtinebis, quando ex professo de motu Secundorum Mobilium egero, eundemque quo
                    ad numerationem ipsi Cælo ad amussim conformem reddere elaborâro, et vt (fauente
                    Cælorum opifice) confido, ad optatum finem rem omnem deduxere. Si quæ plura
                    interea excogitâris, quæ in contrarium adferri posse existimes, libere illa
                    proferendo, rem non ingratam feceris. Nonnunquam enim contradicendo Veritas
                    illustrior redditur. Occasiones quæ me ad talem Cælestium Reuolutionum
                    ordinationem impulerunt, tibi etiam breuiter indicaui. Neque enim temere, aut
                    leui de causa huc perductus sum, sed ipsum me Cælum ita de se sentire docuit,
                    nullo alio Præceptore aut vllis libris, vel Tabularum Farraginibus quippiam huc
                    conferentibus. Contuli etiam cum quibusdam alijs in Germania eruditis
                    Mathematicis de hac nostra Neoterica inuentione, quæ licet quibusdam
                    Aristoteleis præsertim Orbium realitatibus nimium addictis, non admodum
                    arrideat, attamen cordatioribus et qui sine præoccupata sententia rem ponderant,
                    rectiusque introspiciunt, admodum concinna censetur. Quamuis vt dicam id quod
                    res est, aliorum iudicia licet non <app>
                        <lem wit="TBOO">contemnam</lem>
                        <rdg wit="#E">contemnem</rdg>
                    </app>, tamen siue pro vel contra faciant, non multum moror, modo ipsa cælitus
                    deducta experientia rem ita se habere euidenter con<pb ed="TBOO" n="VI.197"
                    />uincat. Scio quam abstrusa semper fuerint Naturæ penetralia, quamque ea quæ in
                    Physicis nos rite perspecta habere arbitramur, longissime sæpenumero a scope
                    aberrent. Idcirco non tam aliorum Autoritati atque applausui, acquiescendum
                    existimo, quin nos ipsos an res ita se habeat, vel secus, periculum facere, et
                    Obseruationum ac Demonstrationum trutina <pb ed="E" n="167"/>omnia expendere,
                    atque comprobare deceat. Sed de his nunc non est locus pluribus disserere. At
                    quoniam video <persName ref="kopernikus_nikolaus_1473">Copernicæam</persName> circa Triplicem
                    Terræ motum sententiam tibi admodum arridere; proponam in quolibet horum vnicum
                    saltem, licet multo plura dari queant, non adeo operosum dubium. Primo quantum
                    ad Diurnum circa suum axem motum, quo Terra 24. Horis conuolui fingitur, sicque
                    vniuersalis cursus ab ortu in occasum excusatur, attinet; Dic mihi, quî fieri
                    possit, vt globus plumbeus ex altissima turri iusto modo demissus, punctum Terræ
                    infra se positum perpendiculariter ad amussim contingat; id enim circumducta
                    interea Terra, cum cursus eius sit velocissimus, fieri nequaquam posse, te
                    supputatio docebit Geometrica: Siquidem in vno Scrupulo secundo temporis Terra
                    reuolui debeat etiam in his Borealioribus plagis sesquicentum passus maiores
                    proxime. Hinc cætera ratiocinare. Neque enim casus plumbi Aërem concomitatur,
                    sed violenter illum transit. Circa alterum motum Terræ Annuum, qui octauam
                    Sphæram tantopere <app>
                        <lem wit="TBOO">remoueret</lem>
                        <rdg wit="#E">re moueret</rdg>
                    </app> vt orbis quem hæc designaret respectu eius euanescat, Edissere, anne hîc
                    tibi verisimile videatur, spatium quod est a Sole, tunc centro vniuersi, ad
                    Saturnum plusquam 700 vicibus contineri intra hunc et Affixarum Sphæram, idque
                    totum nullis Sideribus refertum. Atqui id fieri necesse est, si saltem Orbis
                    Annuus Terræ instar vnius minuti apparebit. Imo tunc quoque Stellæ Fixæ Tertiæ
                    magnitudinis, quæ vnum minutum in Diametro habent, necessario erunt æquales toti
                    huic Orbi Annuo, id est comprehendent in Diametro 2284. Semidiametros Terræ.
                    Distabunt enim 7850000 ijsdem Semidiametris proxime. Quid dicemus de Stellis
                    primæ magnitudinis; quarum aliquæ bina, quædam fere terna minuta in Diametro
                    visibili occupant; Et quid si adhuc altius remoueatur octaua Sphæra, vt motus
                    Terræ annuus illic prorsus euanescat? Deduc si lubet, hæc Geometrice, et videbis
                    quanta absurda, vel sic inferendo (vt de alijs non dicam) assumtionem hanc
                    concomitentur. Tertius, sublato Annuo, per se ruit; vel si vna cum illo tibi
                    constare posse videatur, quî quæso fieri poterit, vt Axis Terræ in contrarium
                    motui centri annuatim adeo correspondenter gyretur, vt quiescere nihilominus
                    appareat? Quomodo etiam Axin et Centrum duplici diuersoque motu agitari datur,
                    in corpore vnico et simplici? Vt de tertio illo circa Axem diurno superueniente,
                    nihil replicem. Taceo quoque librationum intricationes, nec promotioni Fixarum
                    cui destinantur vbique correspondentes, valde absonas <pb ed="TBOO" n="VI.198"
                    />esse. Hæc et similia tute tecum perpende, atque si dabitur, per ocium resolue.
                    Plura habebis aliâs. Si igitur <persName ref="kopernikus_nikolaus_1473"><app>
                            <lem>Copernicea</lem>
                            <rdg><note><q>Copernicæ</q> E: corr. T</note></rdg>
                        </app></persName> ratiocinatio constare non poterit, vt sane non potest,
                        <persName ref="Ptolemaios">Ptolemaica</persName>, quâm <persName
                        ref="kopernikus_nikolaus_1473">Copernicus</persName> (vt alia taceam) satis refutauit,
                    nihil impediet quo minus nostra inuentio locum mereatur. Exponis demum caussas
                    cur Illustriss. <persName ref="wilhelm_4_1532">Princeps</persName>
                    tuus meis non responderit, quas et libenter accipio. Scriberem nunc ipsius Cels.
                    sed <app>
                        <lem wit="TBOO">nihil occurrit</lem>
                        <rdg wit="#E">nihiloccurrit</rdg>
                    </app>, præter ea quæ vltimis consignaui. Simulque vereor ne ipsius C.
                    Reipublicæ administratione alijsque curis occupatam meis ieiunis literis
                    molestem. <persName ref="Frischlin">FRISCHLINVS</persName> de quo <pb ed="E"
                        n="168"/>scribis, huc non venit, neque literas vllas a te misit, alias non
                    inhumaniter a me excipiendus. Audiui enim virum esse variæ literaturæ et
                    facundum. Facis insuper mentionem Molendini Papyro conficiendæ idonei, quod me
                    extructurum indicaui, ne toties et tam diu charta impressoria pro meis
                    lucubrationibus excudendis, e <placeName ref="Germany">Germania</placeName>
                    afferenda frustrer, idque <persName ref="wilhelm_4_1532"
                        >Principi</persName> tuo placuisse ais, quod facile credo. Nam et in his
                    confluentiam quandam inuicem habemus. Quemadmodum enim ipsius Cels.
                    Architecturâ, Aggeribus, Fossis, Aquæductibus, Piscinis, Hortis et Molendinis
                    similibusque Mechanicis structuris conficiendis delectatur, sic et ego pro meo
                    modulo, præsertim Æstiuo tempore, quando altioribus vacare non licet, hæcque
                    commodius tractantur. Nam et illa Geometricum quid redolent, si modo debita
                    Symmetria conficienda sint. Molendinum illud iam paratum est, aggere altissimo
                    latissimoque sufficientem Aquam tam Æstiuo quam Hyberno tempore cohibente,
                    Rotaque 12. vlnarum in Diametro minima Aqua impulsa, et duplex præter Papyraceum
                    opus peragente. Piscinis etiam quamplurimis hinc inde ordine dispositis, vt
                    quando necesse fuerit, hæ quoque Moletrinæ Aquas suppeditare queant. Hæcque
                    omnia ante paucos annos sicca erant. Quin et alterum Molendinum pro Rusticis
                    meis et opificibus, in vicinia circumhabitantibus hîc molior, vbi etiam nulla
                    pene Aqua in promptu nunc putatur. Nolo enim, vt alij Chartaceas operas et quæ
                    ad propria mea domestica pertinent, perlustrent atque intempestiuius
                    interturbent. Si <persName ref="Schönfeldt">Victorinus Schonfeldt</persName> huc
                    filium suum miserit me inuisendi caussa, per me illi id licet: Quamprimum illi
                    vel mihi ita videbitur, vt ad suos remeet, vtrique satis liberum erit. An
                    promotus fit in Magistrum liberalium Artium nec ne, apud me perinde est, Mallem
                    tamen illum talem esse, quam appellari. Sed hoc non tam leui pretio prostat;
                    sufficeret harum discipulum esse. Sed video mi <persName ref="rothmann_christopher_1550"
                        >Rothmanne</persName> me in respondendo tuis strictioribus et festinanti
                    calamo, vti apparet, exaratis literis fuisse nimis copiosum, quod eo promptius
                    admisi, ne tuam paucitatem (tanquam retaliationi nimium indulgendo) vel prorsus
                    nulla, vel etiam breuiore rescriptione vlcisci velle viderer. Licet enim ego et
                    pluribus nunc, quam tu istas scribendo vel forte vnquam alias implicer negotijs,
                        <pb ed="TBOO" n="VI.199"/>tamen hæc tuis quin responderem adeoque luculenter
                    nullis alijs impediri volui occupationibus; quod et in vltimo datis præter
                    morbum quem significabam, reuera ita se habuit, vt tanto interlapso tempore tibi
                    procul dubio et commodius minusque aduersum rescribendi suppetierit otium. Si
                    tamen quid in his liberioris admonitionis scriptum est, in meliorem partem
                    accipe et communium studiorum Amori tribue. Vale et si vacat, iam statim
                    rescribe, vt ad Nundinas proxime instantes Deo volente responsum denuo
                    nanciscaris. Has interea festinanti quoque calamo exaratas boni consule.</p>

                <closer>
                    <salute>Iterum feliciter vale.</salute>
                    <dateline>Datæ <placeName ref="Uraniborg">Vraniburgi</placeName> 24. Nouemb.
                        Anno 1589. </dateline>
                    <signed>TYCHO BRAHE.</signed>
                </closer>
                <postscript>
                    <label><pb ed="E" n="169"/>POSTSCRIPTA.</label>
                    <p>QVONIAM ex literis vestris, tum etiam aliunde percepi, ILLVSTRISSIMVM
                        PRINCIPEM <persName ref="wilhelm_4_1532"
                            >LANDGRAVIVM</persName>, suas aliquot Annorum in affixis Stellis
                        obseruationes publici iuris facere decreuisse, tuaque operâ in hoc negotio
                        exsequendo vti: Rogo, per Astronomiæ honorem et commodum, vt labores hos,
                        Herculeis forte non minores, maturare non pigeat, ne nimium procrastinando,
                        aut prorsus intercidant, aut vix tandem in commune Artis huius promouendæ
                        emolumentum, lucem publicam videant. Hinc enim, tam illi, qui modo sunt
                        superstites, quam posteri, quos tam sublimium cura rerum tangit, facile
                        decernent, quam erroneis inerrantium Stellarum locis, cœloque minus
                        congruis, tot iam seculis ob Artificum siue penuriam, siue incuriam,
                        hactenus vsi simus, cum certiora in promptu non fuerint: vtque simul
                        constare queat, Quantæ molis erat Stellarum inquirere Hermas: Et, vt
                        collatis vestris animaduersionibus cum meis, quas propediem (fauente
                        Stellarum opifice) publicare constitui, quanta accuratione et laborum
                        constantia res hæc vtrinque exantlata sit, dignoscatur. Nam quod vestræ
                        restitutiones pene in omnibus Stellis, quasi vnciola vnius gradus, a nostris
                        abundando, differant, id suam apud eos, qui rei perplexam difficultatem
                        intelligunt, facile excusationem merebitur. Neque etiam aliter fieri
                        poterat, quin Stellarum a vobis præfiniti limites, nonnihil distantiam
                        genuinam ab æquinoctij puncto excederent, cum solummodo per Stellam Veneris
                        vespertinam (nec item Eoam) haudetiam satis crebro, idipsum exsecuti sitis,
                        refractione Venerem tunc in longitudine, paululum iusto vlterius oculis
                        insinuante. Vnde consectarium est, Stellas ab hac per intercapedinem
                        deriuatas, etiam longitudinibus, magis quam opus erat, accrescere: vt nihil
                        dicam de lubrica illa obseruandi via per Asimutha et Altitudines, vna cum
                        temporum ex horologijs minus tuto obtentis denotationibus, quibus omnibus
                        vos, vti non frustra suspicor, nimis secure confiditis. Verum, quia <pb
                            ed="TBOO" n="VI.200"/>in primo nostro Tomo Progymnasmatum
                        Astronomicorum, capite secundo, vbi de Stellarum fixarum exacta
                        verificatione, ex professo ago, quomodo non solum e Venere occidentali a
                        Sole, sed etiam eadem orientali, Stellarum termini in vnum et eundem locum
                        tandem adamussîm recidentes, et sibijpsis apprime analogi a nobis constituti
                        sint, abunde exponam: simulque, post octingentarum circiter, canonicam in
                        certa loca, quoad longum et latum distributionem, Landgrauianæ quoque in his
                        rectificationis, et cur illa propemodum 5. vt indicaui, minutis, nostram
                        fere vbique exsuperet, mentionem nonnullam interseram. Nolo nunc pluribus id
                        ipsum hîc inculcare. Tu saltem da operam, vt vestris hac quoque in parte
                        Atlanticis laboribus, eorum cupidi propediem fruantur. Iamque iterum
                        vale.</p>
                </postscript>
            </div>
        </body>
    </text>
</TEI>
