<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder>
                <funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher xml:lang="da">Det Danske Sprog- og Litteraturselskab</publisher>
                <publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace>
                <pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab>
                    <ab xml:lang="en">Copyright © 2019, Society for Danish Language and
                        Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc xml:lang="da">
                            <msIdentifier>
                                <settlement>Schleswig</settlement>
                                <repository>Schleswig-Holsteinisches Landesarchiv</repository>
                                <collection>Abt. 127.21</collection>
                                <idno>R 119 foll. 586-601</idno>
                                <msName>empty</msName>
                            </msIdentifier>
                            <physDesc>
                                <ab>Afskrift</ab>
                            </physDesc>
                        </msDesc>
                        <msDesc xml:lang="en">
                            <msIdentifier>
                                <settlement>Schleswig</settlement>
                                <repository>Schleswig-Holsteinisches Landesarchiv</repository>
                                <collection>Abt. 127.21</collection>
                                <idno>R 119 foll. 586-601</idno>
                                <msName>empty</msName>
                            </msIdentifier>
                            <physDesc>
                                <ab>Transscript</ab>
                            </physDesc>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 385-388</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1588-12-21"/>
                </correspAction>
                <correspAction type="received">
                    <persName xml:lang="da" key="rantzau_henrik_1526">Henrik Rantzau</persName>
                    <persName xml:lang="en" key="rantzau_henrik_1526">Heinrich Rantzau</persName>
                    <placeName>empty</placeName>
                </correspAction>
            </correspDesc>
            <creation><date xml:lang="da">1588, 21. december.</date><date xml:lang="en">1588, 21
                    December.</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-01" who="#pz">Filen etableret</change>
            <change when="2019-11-08" who="#pz">Filen færdig</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.385"/><persName ref="brahe_tycho_1546">TYCHO
                        BRAHE</persName><lb/>S. D.</opener>
                <p rend="noIndent">EX literis tuis mihi non ita dudum perscriptis intellexi,
                    nobilissime et eruditissime Domine <persName ref="rantzau_henrik_1526">HENRICE
                        RANZOVI</persName>, te Sciotericum illud horizontale, quod tibi confieri
                    feci, unâ cum fasciculis literarum adiunctis atque organo illo, quo nostræ
                    hypotheses revolutionum cœlestium commodius explicantur, accepisse, eaque omnia
                    tibi placuisse, <pb ed="TBOO" n="VII.386"/>plurimum tibi congratulor. Quantum
                    vero ad lineæ meridianæ, quam desideras, ordinationem attinet, eam peculiari
                    quadam ratione e stellis circumpolaribus exacte derivare soleo, ut azimutha
                    instrumentorum meorum in ipso scrupulo recte constent (quod alias difficulter
                    fit). Verum in Scioterico isto tanta præcisio non est necessaria, sufficit
                    itaque ad unum vel alterum recte elaboratum compassum lineam horæ duodecimæ
                    meridiano cœlesti correspondentem statuere atque ita leviter firmare laminam.
                    Deinde instante vere, ubi Sol altior fuerit, videndum diligenter, ut extremitas
                    umbræ in certa aliqua hora antemeridiana eiusdem sit a centro longitudinis cum
                    aliqua alia æqualiter post meridiem remota, quod circa ipsum æquinoctium
                    commodius præstatur; tunc enim extremitas umbræ percurrit transversam rectam,
                    quæ Æquatorem five initia &#x2648; et &#x264e; repræsentat, estque ea linea
                    meridiei orthogonalis. Quare si hora 9<hi rend="sup">a</hi> 8<hi rend="sup"
                        >a</hi> 7<hi rend="sup">a</hi> matutina et 3<hi rend="sup">a</hi> 4<hi
                        rend="sup">a</hi> 5<hi rend="sup">a</hi> vespertina extremitas umbræ eodem
                    modo illi lineæ adhæret, recte dispositum est Sciotericum; sin minus, ita hinc
                    inde componendum, donec omnia rite quadrent; interea vero ut in æquilibrio
                    Horizontis continue permaneat, diligenter est cavendum. Potes etiam uti, si
                    lubet, vulgari illa ratione inquirendi lineam meridiei per erectum Gnomonem a
                    plano quodam horizontali, cui circumductis aliquot circulis videre, in quibus
                    locis ante et post meridiem eos umbræ extremitas transeat, perque harum
                    intersectionum medietatem ad centrum lineam ducere, quæ meridiem per umbram
                    Gnomonis monstrabit, unde etiam Sciotericum eodem instanti ita rectificari
                    potest, ut etiam unâ horam 12<hi rend="sup">am</hi> Gnomon eius indicet; sed hæc
                    sunt vulgaria.</p>
                <p>Accepi interim et alias semel atque iterum a te literas unâque
                    pallam papyri impressoriæ meæ officinæ admodum idoneam et quodam etiam tempore
                    clarissimi et doctissimi viri <persName ref="Braunius">GEORGIJ BRAUN</persName>,
                    Decani <placeName ref="Köln">Coloniensis</placeName>, quartam partem Theatri
                    urbium, et præterea delineationem exequiarum ac sepulturæ regiæ <placeName
                        ref="Hamburg">Hamburgi</placeName> per te æneis figuris procuratam; pro
                    quibus omnibus plurimas et ingentes habeo gratias, quod si referendi occasio
                    oblata unquam fuerit, dabo operam, ut intelligas me omni gratitudine et officio
                    tibi futurum addictissimum. Papyrus autem impressoria ultimo missa est quidem
                    satis apta meo operi, sed aliquanto maiuscula est, ut videre licet ex utroque
                    adiuncto quaternione, nec tamen refert paululum maiorem esse, ac si minor
                    foret.</p>
                <p>De opere Theatrico civitatum <persName ref="Braunius"
                        >BRAUNIJ</persName>, scias illud admodum mihi placere, et præclare te de
                    Patria nostra meritum iudico, quod urbium nostratium delineationem illi
                    procurâris. Video etiam Huenulam nostram non neglectam, quam tua opera procul
                    dubio obtinuit, quod <pb ed="TBOO" n="VII.387"/>mihi pergratum est. Reliquos
                    tres tomos istius operis nondum vidi, neque enim quod sciam Bibliopolæ nostri
                    eos hactenus attulerunt. Si constaret mihi, ubi venales forent, et eos coëmerem,
                    quam primum vero per otium licuerit, data commoditate ipsi <persName
                        ref="Braunius">BRAUNIO</persName> scribam.</p>
                <p>Sculptorem sive incisorem talem, qui in ære vel etiam buxo figuras
                    diligenter ad impressionem adornare norit, admodum expeterem. Constitui enim
                    primo quoque tempore omnia instrumenta mea Astronomica competenter delineata unâ
                    cum declaratione fabricæ et usus, additis quibusdam etiam alijs huc
                    pertinentibus, in primo libro operis Astronomiæ instauratione comprehendenda
                    publicare. Si itaque aliquem eiuscemodi artificem, qui perfecte hæc ipsa
                    effingere et postea vel cupro aut buxo incidere norit, tuo consilio et auxilio
                    obtinuero, nihil mihi acceptius evenire poterit. Mercedem ei libenter solvam,
                    quantam alibi promereri poterit, et per totam æstatem, quod agat, illi
                    procuraturus sum.</p>
                <p>Fecisti in aliquibus etiam nuper ad me datis literis mentionem
                    cuiusdam <persName ref="Ursus">Dithmarsi</persName> nomine et re Ursini unâque
                    misisti extractum literarum clarissimi et doctissimi D. <persName
                        ref="Rollenhagen">GEORGIJ ROLLENHAGIJ</persName> simul cum libro istius
                    impudentis Plagiarij quem tamen antea aliunde habueram. Ut vero tam tu quam
                        <persName ref="Rollenhagen">ROLLENHAGIUS</persName> recte suspicamini istum
                    hypothesium innovationem, quam sibi inverecunde attribuit, a me suffuratum esse,
                    id ita revera se habet: Nam licet is nunquam mihi inservierit vel domesticus
                    fuerit, ut vos forte existimatis, tamen cum ante quadriennium iam elapsum cum
                    nobilissimo et doctissimo viro <persName ref="Lange, Erik">ERICO
                        LANGIO</persName> de Engelstholm, tibi bene cognito, cui tunc inserviebat,
                    14 circiter dies hîc fuisset, interea dum ego cum <persName ref="Lange, Erik"
                        >ERICO</persName> amico meo singulari et quibusdam alijs unâ hic præsentibus
                    nobilibus hilarius conversor, iste suffurator mihi plurima ex ijs, quæ magno
                    labore et diligentia conquisita habui, clam descripsit et instrumentorum omnium,
                    quæ tunc in promptu erant, formam ac dispositionem delineavit plurimaque alia,
                    quæ conquirere potuit, subtraxit, similans tamen se nihil horum agere, imo hæc
                    non curare quidem sed vili pendere. Postquam tamen hanc eius vafriciem
                    suboluissem, alium quendam subornavi, qui magnam eorum partem, quæ abstulerat,
                    reciperet, quæ adhuc præsto habeo. Video nunc illum plura quam recuperâram
                    designasse vel etiam memoria retinuisse. Nam innovatio hæc hypothesium nemini
                    unquam ante me, quod sciam, in mentem venit, occasionem vero huius inventi ex
                    ijs, quæ nuper ad D. <persName ref="peucer_caspar_1525">PEUCERUM</persName> scripsi, satis
                    intelliges. Quod autem hanc hypothesin tunc mihi surripuerit, hinc satis
                    evidenter colligo: Cum enim prædicto <persName ref="Lange, Erik"
                        >ERICO</persName> amico meo, sciscitanti a me rationem diversitatis
                    apparentiarum et retrogradationum Planetarum, eam tam secundum veterem
                    Ptolemaicam quam Copernianam ratiocinationem <pb ed="TBOO" n="VII.388"/>illi in
                    mensa depictam exposuissem, subiunxi adhuc alia quadam assumptione idem effici
                    posse, et absurda quædam in his prioribus aperui, ille vero (ut est ingenio
                    admodum docili et sciendi cupido) hanc formam a me sibi etiam ostendi petijt,
                    quod cum astante et aspiciente isto Dithmarso servo suo me invite facturum
                    animadverteret (indicâram enim illi antea me e moribus et physiognomia hominis
                    perspexisse quinam esset) ille hoc foras amandato, ut aliud quid ageret, id quod
                    voluit a me obtinuit, nostrasque etiam hypotheses generaliter et breviter
                    indicatas ipsi delineavi, quas tamen mox expunxi. At Dithmarsus iste, cum
                    aliquid secreti tractari persentisceret, ut erat nasutulus, eo diligentius
                    inquirere, an aliquid eiuscemodi reperire posset et furtim subtrahere, itaque
                    inter chartas meas in fenestra repositas abiectam quandam delineationem huius
                    dispositionis motuum cœlestium adinvenit, quæ tamen, incuria nescio qua, ita
                    erat depicta, ut orbis Martius Solarem totaliter ambiret, cumque id non recte se
                    haberet, tanquam inepta et dissonans cassata atque neglecta est, is tamen hanc
                    ipsam pro vera et congrua arripiens, aut tacite postea delineavit, vel memoria
                    conservavit, quam pro sua inventione impudenti mendacio nunc venditat, seque eam
                    ante triennium in angulo quodam <placeName ref="Poland">Regni
                        Poloniæ</placeName> (ubi procul dubio nunquam fuerat) excogitasse finxit,
                    imo et illustrissimo <persName ref="Wlhelm, landgrave of Hessen">Principi
                        Landtgravio</persName> eam tanquam a se excogitatam dedicare non erubescit;
                    tanta est hominis vel potius ursi istius inverecunda arrogantia. Verum dum
                    falsam, quam hîc reperit, designationem eodem modo imitatur et eandem sequitur
                    magnitudinem (erat enim et ea erronea delineatio, quam hîc vidit, in integro
                    folio patenti depicta) satis ipsemet furtum suum propalat, et hæc ipsa, quæ
                    iactitat, revera se non intelligere, multo minus, ut eorum autor et inventor
                    sit, non obscuris indicijs prodit. Sic plurima alia, imo præcipua et fere omnia,
                    quæ in isto libro pro suis venditat, etsi non totaliter a me prfsecta sint,
                    tamen ab alijs Mathematicis sive scientibus illis sive clam habuit, adeo ut
                    nihil fere aliud agat in toto isto libello, quam ut alienis se ornet plumis,
                    nimis perfricta fronte aliorum inventa et labores sibi attribuendo, eaque quæ
                    nunquam didicit vel præstare potest, promittendo. Sed indignus est iste
                    inveterator, de quo plura scribam, et forte hæc ipsa nimia sunt; non potui tamen
                    intermittere, quin tibi significarem, quî factum sit, ut iste hypotheses nostras
                    acceperit easque prorsus publicârit, ut non solum tu, sed etiam <persName
                        ref="Rollenhagen">ROLLENHAGIUS</persName> certo sciretis, merum furtum esse
                    eius in hac hypothesi ostentationem; et recte quidem asseveras <persName
                        ref="Ursus">URSUM</persName> istum, licet meos labores surripuerit, tamen
                    eum fundamentaliter omnia non intellexisse, ut patet vel ex falsa illa quam
                    proponit delineatione, dum proportionem orbis Martij ad Solarem turpiter
                    ignorat. Et <persName ref="Rollenhagen">ROLLENHAGIUS</persName> candide atque
                    prudenter indicat ea, quæ a fugitivo aliquo <pb ed="TBOO" n="VII.389"/>ministro
                    a me abalienata et foras eliminata sunt, mihi indicanda, ut vero inventori
                    postliminio restituantur. Intelligo enim ipsum statim ex <persName ref="Ursus"
                        >URSI</persName> istius scripto perspexisse hanc, quam pro sua venditat,
                    inventionem a me prodijsse, siquidem antea ad te perscripserat, sibi ante
                    biennium a fugitivo quodam meo ministro hanc hypothesin communicatam esse. Neque
                    tamen satis inde colligere possum, an hunc ipsum <persName ref="Ursus"
                        >URSUM</persName> notet, putans forte illum aliquando mihi inservijsse, an
                    vero alium quendam, qui hinc clam e mea domo decesserit, existimet. Peto itaque
                    peramanter, ut, quam primum detur occasio ad illum scribendi, velis expiscari,
                    quisnam et quo nomine fuerit fugitivus ille, de quo scribit, minister meus,
                    cuius opera huius hypotheseos formam adeptus est. Averem enim scire, an hîc
                    ipsus fuerit <persName ref="Ursus">URSUS</persName> vel alius quispiam; ego
                    etenim neminem scio ex omnibus studiosis, qui mihi hactenus in Astronomicis
                    rebus inservierunt, me inscio vel invito clam hinc discessisse. Nec satis
                    cogitare possum, quisnam ille fuerit fugitivus, cuius semel atque iterum
                        <persName ref="Rollenhagen">ROLLENHAGIUS</persName> mentionem facit. Eum
                    itaque si is mihi indicârit, rem pergratam fecerit. Video hunc <persName
                        ref="Rollenhagen">ROLLENHAGIUM</persName> non saltem excellenter eruditum et
                    iudicio gravi præpollentem, sed etiam virum integrum et syncerum benevoleque de
                    aliorum studijs sentientem; quare data aliqua occasione cum illo per literas
                    amicitiam contrahere non intermittam, quod si is prævenerit, eo ipso satis
                    oportunitatis erit exhibitum. Sed hæc prolixius quam volebam; tuum erit hanc
                    immorationem, quam iusta quærela extorsit, candide interpretari. Si literas a
                    Doctore <persName ref="peucer_caspar_1525">PEUCERO</persName> mihi inscriptas receperis,
                    rogo, ut eas inprimis huc mittere non gravari velis. Vale, vir nobilissime et
                    præclarissime, deque artibus eruditis bene mereri, uti facis, tibique hac
                    ratione laudem nunquam intermorituram comparare ne intermitte.</p>
                <closer><salute>Iterum quam felicissime et diutissime vive valeque.</salute>
                    <dateline>Datæ <placeName ref="Uraniborg">Uraniburgi</placeName>, die 21
                        Decembris, Anno 1588.</dateline></closer>
            </div>
        </body>
    </text>
</TEI>
