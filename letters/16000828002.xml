<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2020, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>München</settlement>
                                <repository>Universitätsbibliothek</repository>
                                <collection>empty</collection>
                                <idno>693 fol.</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 344-353</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Brahe, Tycho (1546-1601)</persName>
                    <placeName>Prague</placeName>
                    <date when="1600-08-28"/>
                    <note>n.s.</note>
                </correspAction>
                <correspAction type="received">
                    <persName>Johann Georg Herwart von Hohenburg</persName>
                    <placeName>empty</placeName>
                </correspAction>
            </correspDesc>
            <creation><date>1600. 28. august n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-28" who="#pz">Filen etableret</change>
            <change when="2020-01-29" who="#pz">Filen færdig</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.344"/><pb ed="A" n="149v"/>MAGNIFICO ET NOBILISSIMO
                    VIRO, DOMINO IOHANNI GEORGIO HERWARTO AB HOHENBURG, SERENISSIMO UTRIUSQUE
                    BAVARIÆ DUCI A CONSILIJS INTIMIS, PRÆSIDI SCHWABÆ ET STATUUM PROVINCIALIUM
                    CANCELLARIO, AMICO SUO INPRIMIS HONORANDO.<lb/>MONACHI.</opener>

                <p><pb ed="A" n="146r"/>TEMPUS est, Nobilissime et præstantissime vir, amice
                    inprimis honorande, ut plurimis tuis inde ab initio huius anni ad me humanissime
                    datis literis aliqua plenius, quam semel atque iterum factum est, respondeam, ne
                    quid scrupuli aut suspicionis de meo erga te constanti amore hæc nimia
                    intermissio atque in rescribendo raritas suggerere poterit. Distuli autem hoc
                    scribendi officium partim invite ob multiplices intervenientes alias curas et
                    distractiones, partim data opera, ut ea, quæ circa Lunaris hypotheseos
                    restitutionem moliebar, interea ad finem exoptatum, aliquatenus saltem, si non
                    integre, perduci, atque tua dubia in hoc sidere eo expeditius resolvi possent.
                    Ut itaque hanc moram interlapsam, licet tam tua expectatione quam mea opinione
                    iusto diuturniorem, in meliorem partem pro solito tuo <pb ed="TBOO" n="VIII.345"
                    />candore interpreteris, te peramanter rogatum habeo. Quia vero multæ et variæ
                    tuæ, de quibus loquor, erant literæ, et nimis longum foret, nec etiam admodum
                    necessarium ad singula omnium contenta respondere, repetam saltem principaliora,
                    et ea, quæ in ijs negotium Astronomicum, de quo inter nos iucunde agitur,
                    potissimum concernunt, solummodo attingam, prætermissis cœteris, quæ librorum e
                    Bibliotheca Serenissimi Principis vestri mecum communicatorum mentionem faciunt,
                    de quibus postmodum summatim, siquidem nunc libros illos remittam, nonnulla
                    subiungam.</p>
                <p rend="indent">Ad literas itaque primas die 10 Ianuarij scriptas sic habe.
                    Proponis in ijs quatuor quæstiones, quarum prima est de parallaxibus Solis et
                    Lunæ, quomodo eæ secundum meam mentem colligendæ sint. Parallaxes Solis e Tomo
                    primo Progymnasmatum tibi transmisso pag. 80 iuxta triplicem eius a Terra
                    remotionem facile venabere. Lunarium vero parallaxium canonem manuscriptum
                    existimo, cum cœtera ad Lunæ apparentias atque eclipses facientia impartirer,
                    tunc adiunctum fuisse. Licet, ut dicam, quod res est, parallaxes Lunæ adhuc
                    quadam alia limitatione indigent, quam brevi quoque favente Numine
                    adipisceris.</p>
                <p rend="indent">Secunda quæstio rationem æquationis temporis in Luna retro
                    constituenda expetit, quod quidem præstari posset, si, qualis illa annua
                    variatio, quam veteres non animadverterunt, tum temporis fuisset, et a quo
                    puncto Zodiaci penderet, siquidem apogæum Solis non respiciat, certo constaret.
                    Verum ex quo in neoterica reformatione revolutionum Lunarium hæc annua variatio,
                    quæ per se exigua est, et sextantem gradus modice excedit, alijs quibusdam
                    medijs absorbetur, et æquationis temporis, quoad Lunam diversa quædam tam ab hac
                    priori, quam antecessorum forma, per ipsam experientiam in motu Lunæ, alijs
                    atque alijs anni temporibus multipliciter et sedulo explorata reparatur, iccirco
                    supervacaneum duco de prioribus illis tanquam otiosis et a nobis iam antiquatis
                    ulterius verba facere. Ubi cœteras in Luna reformationes acceperis, videbis
                    annuæ illi insinuationi subventum esse, nec novus ille æquandi temporis modus,
                    sine quo cœtera subsistere nequeunt, ibi prætermittetur, et tam nostris quam
                    veterum temporibus adaptatus.</p>
                <p rend="indent">Tertio de longitudinibus locorum quorundam a me usurpatis certior
                    fieri desideras, ut <placeName ref="Königsberg">Regiomontis Prussiæ</placeName>,
                    quam assumpsisse <persName ref="Reinhold, Erasmus">REINHOLDUS</persName> in
                    catalogo eius locorum insignium depræhenditur, Par. 46 M. 45, licet id discrete
                    indicare neglexerit, ego eandem totidem partium, prout tu quoque recte colligis,
                    assumendam duco. <placeName ref="Jerusalem">Hierosolymarum</placeName>
                    longitudinem e <persName ref="Ptolemaios">PTOLEMÆI</persName> Geographia
                    petendam existimo, quod loca in viciniore Palæstina illi rectius quam alijs
                    patuerint. <placeName ref="Roma">Romæ</placeName> longitudi<pb ed="TBOO"
                        n="VIII.346"/>nem <persName ref="Copernicus">COPERNICUS</persName> gradibus
                    5 <placeName ref="Krakow">Cracovia</placeName> occidentaliorem facit, sicque
                    evaderet ea part. 40½, quod tamen nimium esse suspicor, ego vix 39&#176;
                    attingere, aut certe non multum excedere crediderim. Negotium hoc de
                    longitudinibus locorum non parum habet perplexitatis, cum observationes
                    eclipsium Lunarium in varijs hinc inde versus ortum et occasum remotis
                    Regionibus diligentissime acceptæ sufficienter in promptu non sint. Quæ
                    ignoratio Astronomiæ quoque, præsertim quoad Lunam, nonnihil officit. Nos qua
                    fieri potuit circumspectione præcipuas Europæ civitates in competentem
                    dispositionem redegimus, ut suo tempore videbis, correctis etiam, quantum
                    licuit, earundem latitudinibus, in quibus, cum facilime pateant, pudor est,
                    tantopere nihilominus communiter aberrari, veluti <persName
                        ref="Reinhold, Erasmus">REINHOLDUS</persName>, qui <placeName
                        ref="Königsberg">Regiomontis</placeName> latitudinem ex <persName
                        ref="Apian">APIANO</persName> 26 M. iusto minorem mutuatus est. Quin et ipse
                        <persName ref="Apian">APIANUS</persName> elevationem <placeName
                        ref="Augsburg">Augustæ Vindelicorum</placeName> 5 Minutis e sua, uti puto,
                    observatione iusto decliviorem fecit, et <persName ref="Cyprianus"
                        >CYPRIANUS</persName> adhuc plus, nempe quinta parte gradus defecit.</p>
                <p rend="indent">Ad quartum quæsitum scias tabulam prosthaphæreseωn Lunarium, quam
                    postea iuxta priorem hypothesin supputari feci, non multum differre ab altera
                        <placeName ref="Hamburg">Hamburgi</placeName> minus diligenter impressa,
                    nisi quod quædam perperam istic duobus in locis <pb ed="A" n="146v"/>excusa
                    emendet, et omnia scrupulosius, utpote singulis secundis, exhibeat. At cum
                    tabula illa per omnia apparentijs non satis præcise correspondeat, siquidem ob
                    conturbationes rerum mearum in <placeName ref="Denmark">Dania</placeName>
                    factas, dum peregre sum, tam cito revideri et castigari non potuerit, quod nunc
                    concesso meliori ocio tandem effectui daturum spero, cumque redintegratas illas
                    tam æqualium quam inæqualium motuum Lunæ tabulas tecum, ubi penitus absolutæ
                    fuerint, communicare decreverim, quorsum opus circa has exauthoratas pluribus
                    occupari? Quis enim Cerere reperta glande vescitur?</p>
                <p rend="indent">Alteræ tuæ literæ die 16 Ianuarij exaratæ de Triangulorum
                    compendiosa per προσθαφαιρέσεις resolutione solerter agunt, et a nostris
                    ratiocinijs non admodum aliena habent, quare ijs diutius non immorubor, sed
                    pergam potius ad eas, quæ octavo Februarij scriptæ sunt, prætermissis duabus
                    intermediantibus ob causam superius dictam. Agis inibi de calculo locorum Lunæ
                    ad tres dies in libro nostro Epistolarum pag. 56 inter reliquos Planetas
                    assignatorum, quodque ea ex observatione petita Tabulis nostris non satis
                    consentiant, inducis. Fateor quidem id aliquatenus sic esse, non tamen tanta
                    invenitur discrepantia, quantam tua supputatio mihi transmissa suggerit, uti ex
                    nostra, quam apposui, repetitione liquet, duobus posterioribus locis satis
                    convenientibus, et primo saltem illo nonnihil exorbitante, nam ut minutula
                    quædam præteream, ubique differentiam illam, loco Lunæ, respectu polo<pb
                        ed="TBOO" n="VIII.347"/>rum Eclipticæ per Instrumenta observato, et illi,
                    qui in propria orbita existit, quem calculus solummodo præbet, varie
                    intercidentem negligis: forte quod tabellam diversitatem hanc ostendentem cum
                    prioribus non acceperis, quam, ut tibi postmodum ad manus sit, hîc additam
                    habes, siquidem renovatis etiam tabulis, quas alias, ut promisi, obtinebis, æque
                    applicari poterit. Quomodo autem repurgati hi canones loca Lunæ, tribus illis
                    diebus satis præcise convenientia, expediant, in alia charta denotatum invenies,
                    idque quoad solas longitudines. Nam in latitudinibus ex observationibus
                    salvandis, et parallaxibus, quæ sese immiscent, extricandis, etiamnum laboramus.
                    Neque tamen in latitudinibus a priori ordinatione evidens discrimen subrepere
                    poterit. Quam vero priores illæ apparentijs congruerint, tute satis expertus es,
                    et quam proxime in tuo calculo assecutus, ut hac de re frustra moveatur
                    dubitatio, nisi quis velit scrupulosius, quam sensus oculorum fert, singula
                    trutinando nodum in scirpo quærere.</p>
                <p rend="indent">Quas postea die Februarij ad me misisti literas, restitutionem
                    quarundam peculiarium affixarum a <persName ref="Rothmann">CHRISTOPHORO
                        ROTHMANNO</persName> Landtgraviano olim Mathematico adiunctam habuere, cuius
                    communicatio mihi grata fuit; licet enim ab ipso laudatissimæ memoriæ <persName
                        ref="Wilhelm, landgrave of Hessen">Principe</persName>, dum adhuc in vivis
                    erat, mihi aliquot inerrantium siderum ipsius Instrumentis facta verificatio
                    transmissa sit, ut eam per triangula expenderem atque cum meis pariter inventis
                    conferrem, quemadmodum in Epistolis inter nos commutatis videre est: tamen non
                    tot erant numero stellæ, neque tam diligenter in trutinam Triangulorum et
                    calculi vocatæ. Ex ijs, quæ nos capite secundo Progymnasmatum Astronomicorum
                    circa fixarum restitutionem tractavimus, nostras rationes, et quanta diligentia
                    hanc provinciam susceperimus et administraverimus, perspicies, collatione autem
                    inde cum hisce Landtgravianis longitudinibus facta, eas ubique 5 vel 6 scrupulis
                    nostras excedere animadvertes, nec in latitudinibus maiorem esse differentiam,
                    quam hæc in longitudinibus varietas proxime postulat. Qua vero occasione factum
                    existimem, quod Landtgravianæ observationes stellarum longitudines per unciam
                    circiter unius gradus plus iusto extenderint, in dicto Progymnasmatum capite
                    pag. <app>
                        <lem wit="#TBOO">274</lem>
                        <rdg wit="#A"/>
                    </app> reperies, et alias in Epistolis hac de re inter nos affatim ventilatum
                    est. Non est quod tibi persuadeas, <persName ref="Rothmann"
                        >ROTHMANNUM</persName> unquam hanc stellarum verificationem suo nomine in
                    publicum editurum, nam animum ab his studijs iam prorsus abiecit, et per
                    procurationes forenses victum quærit, quatenus adversa valetudo, qua miserrime
                    conflictatur, id admittit, nec scio, an adhuc superstes sit. Nam cum ultimo ad
                    me de eo scriberetur, ipsum cum extremo sanitatis et rei familiaris dispendio
                    vitam ægerrime trahere relatum est. Quare non opus est, ut verearis, tibi
                    aliquando im<pb ed="A" n="147r"/>putari posse, <pb ed="TBOO" n="VIII.348"/> quod
                    huius fixarum ab eo peractæ emendationis me participem reddideris, nisi id
                    celâro, quod tamen nihilominus libenter facio, licet, ut dicam id quod censeo,
                    eius rectificatio parum mihi prodesse poterit, cum iam diu ante meas circa
                    fixarum correctionem lucubrationes consignârim, et pro maiori parte typis
                    imprimi curârim, uti liber, quem habes, ostendit. Supplevi postea plures, quo
                    numerus millenarius consummaretur. Quam millenarum stellarum exactam
                    restitutionem Augustissimo Imperatori <persName ref="Rudolf 2."
                        >RUDOLPHO</persName>, Domino nostro Clementissimo, in membrana descriptam
                    ante annum, cum primum <placeName ref="Praha">Pragam</placeName> venissem,
                    humilime obtuli.</p>
                <p rend="indent">Postea in ijsdem literis de resolutione Triangulorum per προσθα‐
                    φαιρέσεις recte quidem infers, quod non multum contineat facilitatis atque
                    compendij, si de planis solummodo intelligis: attamen in sphæricis non
                    contemnendam suppeditat promptitudinem, et citius quam vulgaris fert methodus,
                    calculum absolvit. Quin etiam in ipsis Planis Triquetris non tantum, uti
                    existimas, a scope exacto deflectitur, si subtilissime ex integro canone
                        <persName ref="Rheticus">RHETICI</persName> alicubi, prout opus est,
                    emendato, omnia perficiantur, veluti reiterata tua exempla in hîc præsenti
                    quadam charta te monere poterint; nuspiam enim 4 vel 5 scrupul. secund. quæ
                    canonis insufficientia excusat, quæque etiam per se non sunt alicuius momenti,
                    deviatio committitur.</p>
                <p rend="indent">Attingis insuper ibidem sex illas in Luna animadversiones, quas
                    præfato Progymnasmatum libro sub calce capitis sexti assignavi, easque cum
                    calculo e tabulis Lunæ tibi antea exhibitis confers, adiuncto tuæ numerationis
                    epilogismo, quem postquam introspexissem, animadverti, utut non modicam ibidem
                    adhibueris diligentiam, nonnunquam tamen id, quod intendebas, non satis
                    assecutum, quemadmodum recognita eorundem nostra via computatio, quam tribus
                    prioribus ex Epistolis recensitis calculationibus subiunxi, te in prima pagina,
                    hæc, uti dispicies, continente, edocebit, licet inficiari non possum, calculum
                    hunc, ex primis Lunæ tabulis quacunque sedulitate elaboratum, in quibusdam,
                    præsertim postremis duobus, in Octobri anni 1586 factis denotationibus, nimium
                    exorbitare, cui tamen enormitati posterior in Lunæ curriculo adhibita correctio
                    ita medetur, ut nihil dubij, quod mentionem mereatur, relinquat, veluti in
                    secunda pagina, tribus illis ex Epistolarum libro sumptis Lunæ locis et ad
                    renovatum calculum expensis, hæc quoque sex, quæ Progymnasmatum liber
                    suppeditat, ad normam eiusdem reformatæ supputationis, sub incudem numerorum
                    revocantur. Ubi tamen id considerandum venit, quod ea, quæ etiamnum ibi residua
                    videtur ab annotatione in libro Progymnasmatum facta discrepantiola, quæ tamen
                    nusquam tria vel quatuor minuta excedit, non ita stricte accipienda sit, ac si
                    tabulæ neotericæ tantundem <pb ed="TBOO" n="VIII.349"/>omnino a cœlitus facta
                    observatione aberret. Nam loca longitudinis Lunæ in dicto libro apposita vix
                    sunt exquisita scrupulositate ex observationibus, quæ etiam non ubique
                    sufficientes in promptu fuêre, ita recensita, ut pro 3 vel 4 scrupulis quis
                    fidem interponere possit, quod et revisæ observationes atque subtilius
                    castigatæ, sicubi ad adscriptum tempus in voluminibus observationum nostrarum
                    inveniuntur, satis probant, prout etiam a nobis ijs in locis, ubi opus fuit, ad
                    memoratam paginam subnotatum est. Haud enim duxi necessarium præcisionem quoad
                    longitudinem Lunæ istic proponere, cum parallaxes solummodo scrutari intentio
                    nostra foret. Et sane si dextre ab ijs, qui in observationum Astronomicarum
                    palæstra diu multumque exercitati sunt, omnia secundum rei exigentiam et
                    difficultatem æqua lance expendantur, non invite fatebuntur, quod trium vel
                    quatuor minutorum, imo etiam duodecimæ partis unius gradus in hac pragmatείa
                    disconvenientia nostram determinationem convellere nequeat. Cum enim Luna non
                    tam splendidum et notabile vibret lumen atque Sol, quo in Instrumentis per
                    umbram aut illuminationem pinnacidiorum centraliter citra omne dubium discerni
                    possit, longe difficilius quam &#x2609; aut etiam cœtera astra, quæ per rimulas
                        <pb ed="A" n="147v"/>dioptrales satis præcise denotantur, observationi
                    subtiliori patet, unde fit, quod marginem aliquem Lunæ præsertim maxime plenum
                    inter observandum collimari oporteat, ubi hæc etiam difficultas incidit, quod
                    vix dirimere detur, an quis plus vel minus iusto circa limbi illius contactum
                    solummodo dignoscendum collineet, alijs atque alijs observatoribus pro diverso
                    acumine visus non in eodem puncto scopum petitum attingentibus. Taceo nunc, quod
                    parallaxes Lunæ eius observationem reddant magis lubricam, quam in ullo alio
                    sidere, et licet hæ quoad longitudinem iuxta nonagesimum Eclipticæ ab horizonte
                    gradum præcaveri queant, tamen id non diu durat, et rarissime per serenitatem ob
                    nubes et alia impedimenta tales occasiones suppetunt. Et quorsum quæso maior
                    scrupulositas, quam quæ facile in sensus cadit, hîc solicite sectanda? Cum ea
                    omnia, quæ ex motu Lunæ emendato deducuntur, si per experientiam ponderanda
                    sint, sensuum adminiculo indigeant, qui pariter ut prius circa minima et
                    imperceptibilia hallucinari possunt. Hæc vero ob id eo fusius inculco, ne quis
                    sibi polliceatur, tam exactam undiquaque certitudinem in Lunæ apparente motu
                    obviam esse atque circa Solem et reliquos Planetas, fixasque stellas, modo
                    debita adhibeatur diligentia, præstari poterit. Interim tamen non ferendum duco,
                    ut nimis lato modo, utpote in sexta vel quarta solummodo gradus parte, Lunæ
                    exponantur φαινόμενα, prout veteres, qui ad maiorem præcisionem vix aspirare
                    ausi sunt, admiserunt, imo <app>
                        <lem>usitatas tabulas</lem>
                        <rdg><note>ex <q>usitatæ tabulæ</q> corr. A</note></rdg>
                    </app>, sive <persName ref="Alfonso 10.">Alphonsinas</persName> sive <persName
                        ref="Copernicus">Copernicæas</persName>, aut quascunque alias assumpserimus,
                    intra unum <pb ed="TBOO" n="VIII.350"/>aut sesquialterum gradum subinde Lunæ
                    loca cœlo correspondentia vix <app>
                        <lem wit="#TBOO">præbere</lem>
                        <rdg wit="#A">præbent</rdg>
                    </app>. Veruntamen hoc insuper admonendum duco, quod etiamsi Luna non tam
                    subtiliter per Instrumenta observabilis sit, ut de centri eius situ exactissimo
                    nihil prorsus dubij relinquatur, tamen, quantum ad Eclipses attinet, modo eæ per
                    ingressum et egressum umbræ terrenæ accurate denotentur, promptius patent, et
                    inæqualitas illa, quæ circa novam et plenam contingit, simplicior est, nec tam
                    varijs anfractibus obnoxia, atque ea, quæ iuxta alias digressiones fit, in
                    quibus maior quidem subest perplexitas, quam ulli veterum aut recentium
                    Astronomorum (absit invidia dicto) hactenus vel semel suspicari potuerint, nedum
                    ut ei sufficienter per oportunam hypothesin et hinc deductam numerationem
                    providere sustinuerint. Licet vero hæc omnia ita se habeant, polliceri
                    nihilominus ausim, Lunæ cursum in tabulas recentiores a nobis digestum exactius
                    apparentijs satisfacturum, quam cuivis per Instrumenta facile assequi in
                    proclive est, siquidem non nisi a selectissimis et minime dubijs observationibus
                    per annos plures quam 20 exanthlatis derivatus, idque Instrumentis minime
                    fallacibus, quæ imitari paucissimis conceditur. Atque hæc de Lunæ motu
                    observando examinandoque satis superque dicta sunto.</p>
                <p rend="indent">Quantum epochas mediorum motuum in hac ipsa Luna ad tempora
                        <persName ref="Ptolemaios">PTOLEMÆI</persName> retro constituendas, quarum
                    in ijsdem etiam literis mentionem facis, concernit, scias eam in his
                    denotationem, quæ tibi transmissa est, non fuisse genuinam, sed per incuriam
                    nescio quam ex antiquata et reiecta quadam assumptione, a quodam studiosorum
                    meorum descriptam, cum verior illa ad manus non esset, atque ea, quam pro rata
                    habui, neque ijs, quos accepisti, neque Prutenicis numeris consentit, quam modo
                    substituere minus necessarium duco, siquidem tota illa prior ratio Lunaris
                    circuitionis, aptiore nunc inventa, a nobis repudiatur. In hac vero posteriore
                    redintegratione, ubi eam adeptus fueris, epochas ad <persName ref="Ptolemaios"
                        >PTOLOMÆI</persName> tempora correctas unâ obtinebis.</p>
                <p rend="indent">Pro libris præstantissimi illius Mathematici <persName ref="Vieta"
                        >FRANCISCI VIETÆ</persName>, quorum simul cum literis die 26 Aprilis mihi
                    inscriptis copiam fecisti, gratias ago plurimas. Retulit ante annum mihi, cum
                        <placeName ref="Praha">Pragæ</placeName> unâ essemus, <persName
                        ref="Romanus">ADRIANUS ROMANUS</persName>, insignis etiam Mathematicus,
                    eundem <persName ref="Vieta">VIETAM</persName> de Triangulorum compendijs
                    peculiaribus nonnulla in publicum edidisse, quæ videre <pb ed="A" n="148r"
                    />averem. Pollicitus is quidem est, se mihi exemplar missurum, sed necdum
                    respondit eventus.</p>
                <p rend="indent">Ad eas, quas huc nono Maij direxisti, non opus arbitror multis
                    respondere, cum præcedentia sufficiant. Id saltem addere lubet, mihi nequaquam
                    esse ingratum accuratum tuum illud studium in disquirendis subtiliterque
                    ponderandis ijs, quæ a nobis circa Lunam prius elaborata erant, imo cuperem
                    ulterius, tam in his quam alijs, idipsum <pb ed="TBOO" n="VIII.351"/>pari
                    diligentia a te fieri, et sicubi aliquid dubij inciderit, ingenue me admoneri,
                    plus enim sæpe vident oculi quam oculus, et te candide agere veritatis solius
                    eruendæ amore, non ut cum præiudicio quodam nostra insecteris, prout plærique
                    scioli facere præsumunt, sufficienter perspectum habeo. Tentavit etiam excellens
                    ille Italorum Mathematicus <persName ref="Magini">ANTONIUS MAGINUS</persName>,
                    in Luna, nonnulla e quaternione illo de motu eius <placeName ref="Hamburg"
                        >Hamburgi</placeName> impresso, quem a quodam meo domestico in <placeName
                        ref="Italy">Italiam</placeName> profecto, me inscio, adeptus est, idque
                    etiam bona, ut ex literis eius apparet, intentione fecit, sed non pari tecum
                    felicitate metam petitam attigit, veluti patet ex calculo, quem literis suis
                    inclusum ante aliquot hebdomadas ad me misit, cuius copiam unâ facio.</p>
                <p rend="indent">Huc usque scripseram, vel potius amanuensi meo dictâram, antequam
                        <placeName ref="Benatky">Benaticâ</placeName> ante duos circiter Menses
                    discederem, et constitueram non saltem hîc <placeName ref="Praha"
                        >Pragæ</placeName> has ipsas literas supplere, et quædam alia adiungere, ac
                    calculum, quem mitto, revidere, et in quibusdam etiam explicare, antequam eas ad
                    te mitterem, prout in brevioribus illis, quas (cum ante mensem libros
                    communicatos restituerem) ad te dedi, me pollicitum existimo. Verum cum indies
                    nova me occupent negocia, ut id, etiamsi quam maxime vellem, satis cito expedire
                    nequeam (habeo insuper quædam præ manibus pro <persName ref="Rudolf 2.">Cæsarea
                        Maiestate</persName>, Domino nostro clementissimo, peragenda, quæ non sinunt
                    me alijs sedulo attendere, priusquam illa absoluta fuerint) cogor hasce utut
                    immaturas et incompletas ad te dirigere, quo pollicitationi meæ vel aliqua
                    saltem ex parte, si secundum totum nunc non liceat, satisfiat. Adiunxi ea, de
                    quibus inibi mentio facta est, quatenus nunc inveniri poterant: nam amanuensis
                    ille, qui et antecedentia scripserat, et quæ apponenda erant, conservârat, non
                    amplius apud me est, sed me inscio, postquam huc <placeName ref="Praha"
                        >Pragam</placeName> veni, contra datam fidem, nescio equidem qua de causa,
                    ab alio, uti opinor, instigatus, se subduxit, et ad <placeName ref="Wittenberg"
                        >Witebergenses</placeName>, ubi officium aliquod scholasticum sperat,
                    redijt: unde vereor omnia, prout oportuit, hîc addita esse, imo an ea ipsa, quæ
                    adiunxi, recte se habeant, et satis accurate consignata sint, ambigo; neque enim
                    recognoscendi modo suppetit otium. Tuum itaque erit omnia circumspecte
                    expendere, et sicubi opus fuerit, castigare, <pb ed="A" n="148v"/>quod pro tuo
                    in hisce exacto iudicio non difficulter præstiteris. Cuperem vero vel has ipsas,
                    vel earum exemplar (nullum enim mihi ad manus est) remitti, ut desiderata per
                    meliorem oportunitatem suppleam, et si quæ in annectendis omissa aut minus
                    elaborate peracta sunt, resarciam et perfectiora reddam.</p>
                <p rend="indent">Ad &#x2640; stellam olim iuxta <persName ref="Albinovanus"
                        >ALBINOVANI</persName> Poëtæ opinionem in aurora non apparentem, qua de re
                    denuo in ultimis tuis quæstionem movisti, ut multa nunc respondeam, temporis
                    angustia impedit, nec etiam aliæ nunc succurrunt rationes, quam eæ, quas ante
                    annum ad te perscripsi.<pb ed="TBOO" n="VIII.352"/>Licet enim in novitio tuo
                    calculo, præsertim ad primum tempus coniunctionis &#x2640; et &#x263F;,
                    latitudinis diversitas non tanta sit, quanta antea admissa est (neque enim hîc
                    dimidium gradum attingit, quem <persName ref="Ptolemaios">PTOLOMÆUS</persName>
                    non semper hac in parte assecutus est, nedum eius imitator <persName
                        ref="Copernicus">COPERNICUS</persName>) attamen quomodocunque coniungantur
                    &#x2640; et &#x263F; etiam in ipso longitudinis et latitudinis minuto, hæc ab
                    ipso, ut plane non appareat, obscurari nequit, cum unum luminosum corpus alterum
                    non obfuscet, nec visibilis diameter &#x263F;<hi rend="sup">ij</hi> tanta est,
                    ut id efficere possit, quemadmodum iam dudum monui. Si itaque citra Poëtarum
                    Privilegia Poëta is veridicus est, crediderim potius &#x2640; ob exhalationes et
                    meteora quædam candida aërique similima obvelatam delituisse, præsertim cum 8
                    saltem gradibus a &#x2609; elongaretur, ideoque radijs eius quodammodo obnoxia,
                    minusque ob diem illucescentem conspicua; sed de his tute rectius dispicies.
                    Addam <persName ref="Scaliger">SCALIGERI</persName> literas nonnulla in fine de
                    hoc ipso negotio continentes, si exemplum satis cito obtinuero.</p>
                <p rend="indent">Fuit apud me <placeName ref="Benatky">Benaticæ</placeName> vere
                    præterito M. <persName ref="Kepler">IOHANNES K0PLERUS</persName>, insignis apud
                        <placeName ref="Steiermark">Styriacos</placeName> Mathematicus, cum quo tibi
                    etiam per literas familiaritatem intercedere ab ipso cognovi. Retulit vero inter
                    alia se aliquando nonnulla tibi scripsisse, de Hypothesibus meis in
                    controversiam vocatis, atque quod eæ nec in <persName ref="Copernicus"
                        >COPERNICO</persName>, nec <persName ref="Apollonios">APOLLONIO
                        PERGÆO</persName>, ut <persName ref="Ursus">quidam</persName> (iam ante 14
                    dies mor<pb ed="A" n="149r"/>tuus) prætendit, invenirentur, ostendisse, atque
                    certis indicijs non alterius, sed meas esse collegisse. Rogo itaque peramanter,
                    velis eas <persName ref="Kepler">KÖPLERI</persName> literas mecum aliquantisper
                    communicare, aut saltem ea verba, quæ hoc negocium concernunt, inde transsumpta
                    et tuæ manus subscriptione in veritatis testimonium ratificata transmittere,
                    idque per primam Postam a vobis huc redeuntem, et Agenti (uti vocant) Principis
                    vestri id, quicquid erit, mihi tradendum committere. Feceris mihi sic rem
                    apprime gratam; incumbit enim nunc aliqualis necessitas, cur sic fieri averem,
                    de qua alias rescisces.</p>
                <p rend="indent">Invitârat nuper Serenissimi <persName ref="Prendtl">Principis
                        vestri Legatus</persName> me ad cœnam, a quo humanissime et lautissime
                    exceptus fui, et crebra tui, eaque (uti decuit) honorifica facta est inter nos
                    mentio. Quamprimum ea, quæ nunc pro <persName ref="Rudolf 2.">Cæsare</persName>
                    elaboro, parata fuerint, ut liberior esse queam, constitui illum vicissim ad me
                    invitare, siquidem quod accessum non sit detrectaturus, iam benigne mihi
                    addixerit. Tunc plenius de te colloquemur, et nonnulla ex ijs, quæ inter nos
                    mutuis literis ventilata sunt, ipsi ostendam, unâ cum Instrumentis quibusdam e
                    meis, quæ nunc partim <placeName ref="Benatky">Benaticâ</placeName>, <persName
                        ref="Rudolf 2.">Cæsare</persName> sic volente, huc allata sunt, partim (uti
                    spero) brevi aderint, ut de ijs domum reversus ad te referat: quamvis potissima
                    eorum pars, unâ cum reliqua mea suppellectile adhuc <placeName ref="Magdeburg"
                        >Magdeburgi</placeName> detineatur, sumptibus tamen Reverendi eius loci
                    Capituli, in gratiam <pb ed="TBOO" n="VIII.353"/>
                    <persName ref="Rudolf 2.">Cæsareæ Ma<hi rend="sup">tis</hi></persName> huc per
                        <placeName ref="Elben">Albim</placeName> (nisi ob æstum continuum nimis
                    exsiccatus fuerit) quam citissime fieri poterit, advehenda. Quæ hoc tempore tibi
                    scribenda insinuandaque duxi, utque omnia candide accipias, atque mature
                    expectationi nostræ respondeas, te etiam atque etiam rogatum habeo. Vale.
                    Dabantur <placeName ref="Praha">Pragæ</placeName> die 28 Augusti stylo novo Anno
                    1600.</p>
                <lb/>
                <p rend="rightMargin">Magnificentiæ Tuæ<lb/>studiosissimus<lb/>TYCHO BRAHE,<lb/>manu
                    propria scripsi.</p>
                <lb/>
                <p>Si aliquos ex libris in scheda pariter adiuncta denotatis successive mihi mutuo
                    mittere possis, feceris sic non minus quam antea rem acceptissimam. Restituam
                    eos bona side, ut etiam in prioribus factum.</p>
                <p rend="indent">Habes insuper hîc Calculum Eclipseos Solaris, e novitijs meis
                    tabulis supputatum. Inde facile colliges, paulo aliam esse in &#x263E;<hi
                        rend="sup">æ</hi> motu postea adinventam rationem, quam prior illa tecum
                    antea communicata. Observata est &#x2609;<hi rend="sup">is</hi> altitudo ad
                    initium obfuscationis P. 6 M. 43 in elevatione Poli P. 50 M. 4½ iuxta meam
                    animadversionem. Hinc tempus inquire ac cum nostris numeris confer. Hîc autem
                        <placeName ref="Praha">Pragæ</placeName> hæc, de qua loquor, facta est
                    observatio per Quadrantem quendam orichalcicum Generosi Domini <persName
                        ref="Hoffmann">IOH. FRIDERICI HOFFMANNI</persName> singula minuta
                    exhibentem, et ad imitationem cuiusdam ex meis, qui in Mechanica Astron. numero
                    est tertius, elaboratum. Si quid apud vos in eadem Eclipsi cœlitus denotatum
                    est, fac me eius animadversionis participem.</p>

            </div>
        </body>
    </text>
</TEI>
