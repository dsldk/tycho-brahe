<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Johannes Kepler</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <bibl><title>Epistolae ad Ioannem Keplerum scriptae</title>, ed. Hansch,
                            1718, p. 106 sqq.</bibl></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 141-14</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Johannes Keppler</persName>
                    <placeName>empty</placeName>
                    <date when="1599-02-01"/>
                </correspAction>
                <correspAction type="received">
                    <persName key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date>1599-02</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-12-05" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.141"/>IOANNES KEPLER AD TYCHONEM BRAHE.</opener>
                <p><pb ed="A" n="106"/>CUM intellexissem ex <persName ref="Mästlin"
                        >MÆSTLINI</persName> literis, quas ad me dedit superiori Augusto,
                    respondisse te ad epistolium meum, eiusque responsionis exemplar apud <persName
                        ref="Mästlin">MÆSTLINUM</persName> esse, proxima occasione  apud illum
                    institi, ut id exemplar ad me mitteret, quando literæ tuæ mihi non redderentur.
                    Sic casu et diligentia tua factum, ut quamvis pereuntibus tuis literis, tamen
                    quod me scire velles, post decimum mensem intellexerim. Hæc initio te certiorem
                    reddidi, quia in illa querela tua, me Christe, quam iustissima! postulas, ut
                    primo quoque tempore meam tibi sententiam aperiam, ne ex hac decimestri mora
                    maior tibi de me suspicio culpæ suboriretur. Quantum igitur attinet meas ad
                        <persName ref="Ursus">URSUM</persName> literas, ex ijs, quæ excerpsisti
                    verbis, pleraque mea agnosco. Ex eo fit, ut quamvis ad aliqua, de quibus dubito,
                    pene cohorrescam, nullum tamen negare possim. In hac itaque parte nullum adhuc
                        <persName ref="Ursus">URSI</persName> crimen est, quod liqueat. Utrum autem
                    integram epistolam publicaverit, maior apud me dubitatio: quæ facile
                    discuteretur, si mihi exemplar typi esset. Nam in ijsdem literis desiderium meum
                    tuorum operum legendorum expressi, eaque in re operam <persName ref="Ursus"
                        >URSI</persName> expetij. <pb ed="TBOO" n="VIII.142"/>Quantam autem per Deum
                    immortalem! et quammultiplicem mihi facit iniuriam ferus homo! Ambiebam eius
                    amicitiam missa epistola. Si petitionem meam admisit, fidem eius desidero: sin
                    sprevit, tamen inhumanus est. Sermones amicorum, literæ magis, privatæ esse
                    debent; has ille publicavit, nec me consuluit, nec facturum, nec factum
                    nunciavit, nec exemplar misit. Quibus est curæ æquitas, nec in hostem quidem
                    tale quid audent. Remisisset mihi, quod veteres aiebant, nuncium, aut
                    abolevisset schedam, si non placuit amicus. Quamquam si literis eius ad me
                    altero tandem anno scriptis, si iudicio eius de me, fides haberi potest, et
                    placuit conditio, et amicitiam colere instituerat, Sed hæc levia sunt: <pb
                        ed="A" n="107"/>illa maior improbitas, iure utique vindicanda, si cui in
                    foro aut spes aut oblectatio: quod id quod γεωμετροῦντι dictum ego volebam, ipse
                    sibi maledicenti, quod scribis, applicat. Acerbissimum omnium, quod quem
                    intelligebat ex meis literis a me maximi fieri, illis ipsis meis literis,
                    quantum potuit, dehonestavit. Sic nimirum ipsi me de laudato inimico suo placuit
                    ulcisci. Sed neque satis mirari possum consilium hominis, dum consilium meum
                    illius hyperbolicæ laudationis ventilo. Quid? Tantine facit ista mea præconia? At
                    cuius hominis? Si vir esset, contemneret, si prudens, non ventilaret. Quærebam
                    obscurus ego laudatorem clarum vixdum nati inventi, mendicabam ab ipso stipem,
                    ecce stipem ipse mendico extorsit. Præceptorem dixi: næ parvam laudi accessionem
                    facit ex adulatione discipuli. Quærat eorum præconia, qui se præceptores ipsius
                    ferunt. Quod si mihi partes iudicis tradit (nec apertius id potuisset, quam sic
                    ostentata mea epistola) sciat iam mihi alios quam discipulo mores competere.
                    Toleratur in discipulo utcunque adulatio, si ex opinione præceptoris et amore
                    profecta ad finem discendi dirigatur: in iudice adulatio flagitium est. Quæ sic
                    scribenda duxi, ut quamvis præstat securitatis causa honoratissimum quemque
                    virum irasci minime, tamen, si non aliter honori tuo consuli posset, haberes
                    arbitrium publicatæ calumniæ publice obviam eundi. Sed missum tandem ipsum
                    faciamus. Nec enim, quam ipse male, sed quam ego bene fecerim, quæritur. Et sunt
                    quidem in illa mea epistola pleraque, quæ defendi, aliqua, quæ excusari, aliqua
                    quæ pessima suspicione liberari debent.</p>
                <p rend="indent">Ordiamur ab eo quod gravissimum est: quod nempe crimini mihi das,
                    contra quam senserim, in os ipsi locutum. Quod dum agis, ita loqueris, ut mihi
                    absolutissimum de alijs iudicium tribuere videaris. Quam ego suspicionem, si a
                    me, quod perquam facile est, removero, magna parte purgationis me defunctum esse
                    putabo. Etenim qui vir sit <persName ref="Ursus">URSUS</persName>, iam non
                    disputare placet, certe quo tempore epistolam illam scripsi, et imbecilliori
                    eram iudicio et non parum ipsi iam diu tribueram. Venit <placeName ref="Graz">Grætium</placeName> Doctor quispiam
                    ex <placeName ref="Italy">Italia</placeName> reversus Librum eius <pb ed="TBOO"
                        n="VIII.143"/>mihi exhibens, quem triduo concesso raptim percurrerem. In eo
                    salutatos schematismis reperio præcipuos huius temporis Mathematicos, reperio
                    magnificam in præfatione provocationem ad simile quid audendum, ad Astronomiam e
                    fundamentis extruendam, reperio compendia quædam aurea, quæ <placeName ref="Tübingen">Tubingæ</placeName> a <persName
                        ref="Mästlin">MÆSTLINO</persName> celebrari memineram, reperio doctrinam
                    sinuum, doctrinam triangulorum, vulgaria quidem, sed nova mihi omnia, ut videat,
                    quo remige famam verberet. Nam pleraque postea in <persName ref="Euclid"
                        >EUCLIDE</persName> et <persName ref="regiomontanus_johannes_1436">REGIOMONTANO</persName>
                    reperi, quæ tum ipsi tribuebam. Neque metuas, ut quæ iam dixi, bene cum invento
                    meo stare queant. Dicat ipse pro me <placeName ref="Mästlin">MÆSTLINUS</placeName>, quam tenuibus principijs
                    institerim initio, qui profecto, si tam ieiunum me secundo dimisisset, quam
                    primo dimiserat, nunquam tam exquisitam mihi commendationem (qua tamen, dum
                    vixero, inferior ero) impertivisset. Itaque hac ego specie doctrinæ de <persName
                        ref="Ursus">URSO</persName> in præclaram opinionem erectus, incidi postea in
                    quosdam ex nobilitate <placeName ref="Steiermark">Styriaca</placeName> Mathematum amantes, quibus, quod esset necessaria
                    subinde mora in aula <persName ref="Rudolf 2.">Cæsaris</persName>, <persName
                        ref="Ursus">URSI</persName> notitia erat. Illi hominis prædicare ingenium,
                    inventa, hortari me, ut anniterer in eius familiaritatem pervenire, polliceri
                    suam operam. Sed <persName ref="Diogenes">DIOGENEM</persName> quempiam mihi describebant aliqui, cui nisi aut
                    lubeat, aut cum improbitate aliqua extorqueri nihil possit. His ego de causis
                    inventa paulo post speculatio<pb ed="A" n="108"/>ne mea, cum non esset mihi
                    vicinior Mathematicus, ad quem commodius scriberem, ad scribendum impulsus,
                    formam ipsam partim ad hominis naturam, quæ ferebatur, partim ad eas, quas tum
                    forte fortuito legebam, efficacissimæ brevitatis epistolas dissoluto in pompam
                    animo ex recenti inventionis meæ amore accommodavi securus de hoc eventu.
                    Quomodo si quid mihi excidit paulo maius, quam de ipso senseram, in gratiam
                    laudatorum ipsius et mei ipsius amore, totum id iuvenilis temeritatis est, nec
                    aliter excuso, dummodo sceleris suspicionem aboleam. Ex ijs, quæ dixi, vides
                    primum me bona conscientia <hi rend="it">Gloriam</hi> ipsi tribuisse, qua videbatur regnare in aula
                        <persName ref="Rudolf 2.">Cæsaris</persName> et apud Mathematicos, quos in
                    libello suo alloquebatur, <hi rend="it">illustrissimam</hi> autem cur dixerim, causam non reperio,
                    nisi quod <hi rend="it">Illustres</hi> nostri eam prædicant, et <hi rend="it">Illustrissimus</hi> prædicare videtur, dum eum in Aula
                    habet, et quod pomposum ingenium facile muscam conspicatur, ex qua faciat
                    Elephantum. Eodem refero et id, quod, cum constaret de aliquibus, dixi (si modo
                    dixi) ab omnibus doctis ipsum magnifieri. Certe enim <persName ref="Mästlin"
                        >MÆSTLINUM</persName> et TYCHONEM inter doctos habebam, quos sciebam non
                    admodum præclare de ipso sentire. Quod autem etiam plura in hunc modum declamaturus fuissem, si tempus
                    tulisset, id non memini me polliceri. Imo illa de garrulitate aliena a
                    Mathematicis protestatio non facta est ad excusanda etiam plura huiusmodi, sed
                    potius ad corrigenda priora. Quod si vero mea sunt omnia et <pb ed="TBOO"
                        n="VIII.144"/>et singula ista verba, quod Mathematicos huius ævi tantum
                    præcedat unus quantum Phœbeius orbis minuta sidera: me Christe magnam iniuriam
                    multis præclarissimis viris, atque adeo meæ ipsius conscientiæ imprudens feci.
                    Illud verissime dicere possum, nunquam me ullo modo serio, per lusum, publice,
                    privatim, in os, aurem, ex animo volentem et prudentem hoc dixisse, quod
                        <persName ref="regiomontanus_johannes_1436">REGIOMONTANO</persName>, <persName
                        ref="kopernikus_nikolaus_1473">COPERNICO</persName>, <persName ref="Rheticus"
                        >RHETICO</persName>, <persName ref="Reinhold, Erasmus">REINHOLDO</persName>,
                    TYCHONI, <persName ref="Mästlin">MÆSTLINO</persName>, cæteris unus <persName
                        ref="Ursus">URSUS</persName> præferendus sit. Nunquam sensi, nunquam
                    præsenti animo scripsi, nunquam tam flagitiosam adulationem probavi. Quod si
                    verba mea genuina tale quid sonant, quod nescio, casus in culpa est, meaque
                    festinatio, et quod quid scripserim, non relegi. Poëticum, ut vides, totum id
                    est, et ex Poëta desumptum, et poëtico spiritu dictum: quod non tantum iam nolo,
                    sed et tum, cum scripsi, nolebam, aliorsum rapi volebam, aliam repræsentari,
                    quod antecellat vulgus, vulgus, inquam, Mathematicorum, quod et credebam, et
                    citra præcipuam gloriam fieri potest. Non protestarer tanta asseveratione contra
                    manifesta verba (si modo talia sunt) nisi in ipsa illa epistola documentum
                    maximum extaret meæ innocentiæ, quo de supra. Nam etsi quibus verbis TYCHONIS
                    mentionem fecerim, nescio, fecisse tamen scio: et eiusmodi mentionem quidem,
                    atque ex eiusmodi opinione profectam, quæ merito <persName ref="Ursus"
                        >URSUM</persName> pungat, si eum tam feliciter titillant hæc sui ipsius
                    elogia. Sed caute, ut video, posthac scribendum erit. Adeo nunquam non salutare
                    quippiam <persName ref="Ursus">URSI</persName> in aurem insusurrando præcipiunt.
                    Cætera, quæ allegas, levia sunt. Præceptorem dixi, quia ex eius libro aliqua
                    hauseram utilia; Nobilissimum vero, quia in his provincijs Austriacorum
                    nobilitali datur Eruditio et Munus aulicum; Hypotheses vero eius feci, in quibus
                    aliquid mutavit; nam si bene memini, Terram et ipse voluit, et in Martis circulo
                    discrepat, sive, ut dicis, errat. Nam etsi ex <persName ref="Mästlin"
                        >MÆSTLINO</persName> de hac te inter et ipsum controversia olim inaudiveram,
                    tamen cum et <persName ref="magini_giovanni_antonio_1555">MAGINUS</persName> in <placeName ref="Italy"
                        >Italia</placeName> et <persName ref="Röslin">RŒSLINUS</persName> in
                    <placeName ref="Alsace">Alsatia</placeName> singuli pro se simile quippiam <pb ed="A" n="109"/>ex hypothesibus
                    <persName ref="kopernikus_nikolaus_1473">COPERNICI</persName> derivassent, existimavi idem et <persName ref="Ursus"
                        >URSO</persName> excogitata proclive fuisse. Denique quod finis principio
                    respondet, nihil mirum, nec ulla in voto improbitas, ut <hi rend="it">valeat sideribus et scientiæ</hi>.
                    Id equidem studeat, maledictis omissis et vana ostentatione. Decus autem
                        <placeName ref="Germany">Germaniæ</placeName> mihi quilibet est, cui tantum
                    tribuo, quantum illi tribuebam, quia nempe <hi rend="it">Mathemata verum decus sunt unius
                        <placeName ref="Germany">Germaniæ</placeName></hi>. Hæc adeo prolixe, cum ut
                    dolorem meum testarer iusta querela, tum ut appareret, arbitrari me non omnino
                    nihil ad meam existimationem pertinere, quid tu de me sentias.</p>
            </div>
        </body>
    </text>
</TEI>
