<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.29</idno>
                                <msName>empty</msName>
                            </msIdentifier>
                        </msDesc>
                        <msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.29</idno>
                                <msName>empty</msName>
                            </msIdentifier>
                        </msDesc>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 225-227</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1590-02-23"/>
                </correspAction>
                <correspAction type="received">
                    <persName key="hagecius_thaddaeus_1525">Thaddaeus Hagecius</persName>
                    <placeName>empty</placeName>
                </correspAction>
            </correspDesc>
            <creation>
                <date xml:lang="da">1590, 23. februar.</date><date xml:lang="en">1590, 23 February.</date>
            </creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-05-28" who="#pz">Filen etableret og færdig. NB: der er ingen tekstkritik at indsætte</change>
            <change when="2019-05-28" who="#pz">Filen revideret</change>
        </revisionDesc>
    </teiHeader>
    <text>
        <front/>
        <body>
            <div><div n="Letter">
                <pb ed="TBOO" n="VII.225"/>
                <pb ed="A" n="2v"/>
                <opener>CLARISSIMO VARIOQUE DOCTRINARUM GENERE ERUDITISSIMO EXCELLENTISSIMOQUE VIRO D.
                    <persName ref="hagecius_thaddaeus_1525">THADDÆO HAGGECIO</persName> AB HAYCK, PHILOSOPHIÆ ET MEDICINÆ DOCTORI EXIMIO, AMICO SUO IN
                    PRIMIS COLENDO. <lb/><foreign xml:lang="de">ZU <placeName ref="Praha">PRAG</placeName> IM LANDT ZU <placeName ref="Bohemia">BEHMEN</placeName> AN HERN DOCTOR <persName ref="hagecius_thaddaeus_1525">THADDÆUM HAGGECIUM</persName>.</foreign></opener>
                <p rend="noIndent"><pb ed="A" n="1r"/>SCRIPSI tibi non ita dudum, mi amantissime et doctissime D. D. <persName ref="hagecius_thaddaeus_1525">THADDÆE</persName>, atque ad
                    ultimas a te acceptas respondi, solicitudinemque omnem de prioribus tuis, quas
                    suspicabaris non redditas mihi, uti spero, ademi. Nunc et alteras addo, ne
                    semper a te præveniar aut scriptionem tamdiu, ut antea, procrastinem. Licet enim
                    non magnopere occurrat, quod nunc scribam, tamen idipsum potius indicabo, quam
                    quod nihil mittam, præsertim cum instantibus <placeName ref="Frankfurt am Main">Francofurtianis</placeName> iam Nundinis
                    occasionem has ad te mittendi præ foribus esse videam; ut si non recta, saltem
                    inde per ambages meæ ad te perferantur. Quas antea circa Novembris initia ad te
                    paulo luculentius exaravi, iamdudum redditas confido. Nam bina exemplaria
                    transscribi curavi seorsimque per diversos internuntios mitti, ne ambæ
                    interciderint. Quid te illic voluerim, iam procul dubio cognovisti. Nec dubito,
                    quin in Privilegio Cæsareano ampliore procurando, tuam mihi præstiturus sis
                    fidelem operam; quod si impetraveris, fac ut mature habeam; primus enim Tomus
                    Operis nostri, cui illud præfigendum destinavi, iam indies ad Colophonem
                    deducitur. Nam eius tertia et ultima pars, quæ aliorum placita, inter quæ etiam
                    tua, expendit, iam sub prælo est. Misi etiam tum temporis Apologeticum quoddam
                    Scriptum, quo præstanti cuidam in <placeName ref="Scotland">Scotia</placeName> <persName ref="craig_john_1620">Mathematico</persName>, Aristotelea tutanti et
                    nostra convellere aggresso, occurri. Hoc si perlegisti, velut te fecisse non
                    dubito, tuum mihi de eo iudicium communica, et si quid desiderari aut minus
                    absolute tractatum censueris, ingenue admone. Fieri enim potest, ut Apologiam
                    hanc secundo Tomo, qui de eodem Cometa, circa quem potissimum movetur
                    controversia, agit, subiungam, quo locupletior reddatur. Si quæ igitur inter revidendum atque recognoscendum castigatione aut
                    suppletitione indigere perspexero, eis providebo. Literas meas, quas tibi inde a
                    prima familiaritate <placeName ref="Regensburg">Ratisponæ</placeName> contracta inscripsi, si quas forte reservasti,
                    rogavi, ut singularum exemplum transscriptum mihi mitteres, quod et nunc peto,
                    præsertim quantum ad eas attinet, quæ aliquid ad Astronomicam vel Cometometricam
                    materiam faciunt. Cur id cupiam, tunc indicavi. Et ut scias, rem ita se habere,
                    mitto aliquam <pb ed="TBOO" n="VII.226"/>partem libri I Epistolarum Astronomicarum, quæ
                    hactenus typis absoluta est; in qua saltem eæ, quæ ab Illustriss. Principe
                    <persName ref="wilhelm_4_1532">WILHELMO</persName>, <placeName ref="Hessen">Hassiæ</placeName> Landgravio, et eius Celsit. Mathematico, unâ cum mea ad
                    singulas responsione, ultro citroque hactenus missæ sunt, continentur. Addam et illas, quas me redeuntibus ab hisce Nundinis mercatoribus (<placeName ref="Kassel">Cassellas</placeName>
                    enim pertranseunt) recepturum existimo, unâ cum mea responsione, sicque primam
                    Tomi illius Epistolarum partem claudam. In secunda et tertia (nam et hunc trifariam subdividere lubet) aliorum de re
                    Astronomica mecum per literas conferentium Apographa unâ cum mea rescriptione
                    exhibebo. Illic tua quoque, quotquot in meis Archivis reperio, addam. Atque id
                    erat caussæ (ut denuo inculcem) cur mearum ad te, quas in promptu omnes non
                    habeo, copiam desiderârim. Habeo alias non paucas Eruditorum de hac materia
                    collationes, quas Astronomiæ cupidis lectu non ingratas fore confido. Continent
                    enim multa peculiaria et non ubique obvia ad artis penitiorem illustrationem
                    plurimum conducentia atque rem insuper Cometicam affatim et enucleate
                    excutientia. Licebitque primum Tomum ad <pb ed="A" n="1v"/>tria vel quatuor
                    Alphabeta, prout libuerit, hac ipsa Typorum forma deducere ita, ut iustæ
                    reddatur quantitatis, et Neotericorum cœli Phænomenωn libros singulos
                    magnitudine adæquet. Reliquas literas, quæ hoc comprehendi commode non poterint,
                    in alium sequentem digeram, sicque ordine et successive Eruditorum mecum
                    collocutiones Astronomicas certis voluminibus, etiam alia interim agens,
                    complectar, ne prorsus intercidant, cum multa cognitu haud indigna contineant.
                    Has igitur primitias boni consule, tuamque de ijs sententiam mihi perscribe. Invenies vel in his plurima disquisitionem accuratam merentia; nam præterquam
                    quod de observationibus atque instrumentis aliter quam antea factitatum
                    instituendis quædam agant, de cœli essentia, stellarum refractionibus,
                    hypothesibus cœlestium motuum, tum etiam Cometis atque plerisque eiuscemodi
                    varie inter nos disputatur. Quæ omnia tuo solerti iudicio discernenda relinquo.
                    Rogoque peramanter, velis cum Nobilissimo et amplissimo viro D. <persName ref="kurz_jacob_1554">IACOBO CURTIO</persName> de
                    his omnibus vel saltem eorum præcipuis per otij commoditatem conferre mecumque
                    vestram eruditam censuram communicare. Nam et <persName ref="rothmann_christopher_1550">ROTHMANNUS</persName>, cum quo de plerisque
                    non ingrata mihi est controversia, ad arbitros provocat, quod et ego non
                    detrecto. Inspicite, legite, dijudicate. Nolim tamen, ut pluribus hos quaterniones communices, antequam totus liber
                    consummatus prodierit. Primus quaternio deest, in quo titulus atque
                    præfatiuncula quædam extabunt, qui in totius absolutionem, uti fieri solet,
                    differtur. Quamprimum Tomus anterior Ascititiorum cœli Phænomenon, qui nunc sub
                    prælo est, extremam manum calcographicam senserit, te eius reddam participem.
                    Ne vero te, quem <pb ed="TBOO" n="VII.227"/>talibus affici scio, nimis diu sine meis
                    detinerem, volui has qualescunque Epistolarum pagellas, etsi non ad destinatam
                    maturitatem perductas, tecum impertiri, ut haberes quo aliquantulum, donec
                    cætera absolvantur, animum per otium, nostra etiam qualiacunque legendo,
                    pasceres. Tuum itaque erit omnia in meliorem partem interpretari et errata
                    typographica, si quæ, uti non dubito (necdum enim mihi ipsi ista relegere
                    vacabat) commissa sint, propria industria, qua res ipsas satis intelligis,
                    emendare.</p>
                <p rend="indent">Quin et aliud quiddam nunc occurrit, quod a te hisce expetam. Incidi proximis
                    diebus, dum tuas literas evolvo, in chartam, qua observationes nonnullas a te
                    cœlitus habitas mihi denotasti, inter quas ab initio Martis stella mense
                    Septembri et sequent. anni 1578 (licet in tua scheda per incuriam aliquam annus
                    1579 ponebatur), quando acronychius erat, in distantia a 1<hi rend="sup">a</hi> &#x2648; aliquoties
                    denotata. Quoniam vero ob raras serenitates eius observationem meis organis tunc
                    instituere, uti cupiebam, non licuit, hancque acronychiam eius dispositionem cum
                    pluribus alijs postmodum aliquot sequentibus annis diligenter desuper acquisitis
                    conferre aveam, ipsius motus <pb ed="A" n="2r"/>expendendi restituendique
                    gratia, rogo amanter, ut si quas plures habeas in &#x2642; tunc præsertim temporis
                    factas animadversiones, quoad distantiam tum ab ea ipsa, tum alijs etiam
                    stellis, et quoad altitudinem meridianam, si eam nactus es, id quicquid erit, in
                    meum usum describi curare velis; et præterea quotcunque alias observationes
                    Astronomicas in promptu habes. Licet enim sciam, eas ob Radij atque aliorum
                    instrumentorum, quibus usus es, minus exactam perfectionem non satis præcise se
                    habere, tamen qualescunque tandem fuerint, eas cognoscere non inutile duxerim.
                    Nam et nonnunquam has limitare atque, sicubi opus fuerit, ex circumstantijs
                    ipsis corrigere non difficile erit.</p>
                <p rend="indent">Qui de Nova Stella atque Cometis scripserunt, modo plures ad manus habueris, quam
                    me obtinuisse putas, et eorum copiam facias velim. Si mittenda <placeName ref="Rostock">Rostochium</placeName> ad D. D. <persName ref="brucaeus_heinrich_1530">HENRICUM BRUCÆUM</persName>, aut <placeName ref="Lübeck">Lubecam</placeName> Mercatori meo
                    <persName ref="Buck">IACOBO BUCK</persName>, ut is nobili viro <persName ref="rantzau_henrik_1526">HENRICO RANZOVIO</persName>, Regis nostri in Holsatia
                    Vicario, amico meo singulari, illa transmittat, procurâris, utique ea cito et
                    certo accepturus sum.</p>
                <p rend="indent">Vide, quot nunc scripserim, licet ab initio vix, quæ exararem, me habiturum
                    putârim. Talis est inter nos animorum confluentia, ut unum pariat alterum. Da
                    operam, ut brevi luculenter respondeas. Ego posthac in rescribendo maturior ero.
                    Vale et magnificum Dominum <persName ref="kurz_jacob_1554">CURTIUM</persName> meis verbis officiose saluta, a quo etiam
                    responsionem, modo per publica otium illi supererit, indies expecto.</p> <closer><salute>Iterum quam
                    felicissime atque diutissime vale.</salute> <dateline><placeName ref="Uraniborg">Uraniburgi</placeName> die 23. Februarij 1590.</dateline><signed>Tuus TYCHO BRAHE.</signed></closer>
            
                
                <postscript><label><pb ed="TBOO" n="VII.228"/>POST SCRIPTA</label>
                <p>CUM eo ipso die, quo has literas meo Amanuensi ad mundum describendas
                    tradidissem, circa vesperas Veneris a Sole digressioni maximæ observandæ
                    intenderem, ecce Cometes quidam ad eandem cœli occiduam plagam ex improviso
                    apparuit, ideoque hasce literas interea mecum reservandas duxi, donec omnes
                    istius ascititij sideris apparentias cœlitus per totam eius durationem accurate
                    deductas scrutatus essem, ut mea etiam inventa, ex quo sciam te talibus plurimum
                    affici, unâ transmitterem. Addidi itaque brevem eiusdem Cometæ descriptionem,
                    qualem illustrissimo quoque Principi <persName ref="wilhelm_4_1532">WILHELMO</persName>, <placeName ref="Hessen">Hassiæ</placeName> Landgravio, nuper hac de
                    re scribens communicavi. Plenius de eodem tertio nostro Tomo agam. Illic enim
                    hunc prioribus adiungere omnesque eius apparentias, quodque omnino Parallaxi
                    destituebatur, e multiplicibus et certis observationibus Geometrice demonstrare
                    constitui; interim has pauculas de eodem crinito sidere conceptiones, e ratis
                    tamen animadversionibus derivatas, boni consule. Quod autem tamdiu a prima
                    scriptione negotium hucusque distulerim, præter opinionem meam factum est. Licet
                    enim expectandum erat, donec Cometes ille prorsus evanesceret, quod post sextum
                    diem Martij accidit, et aliquantulum temporis ad eius habitudines ex
                    observationibus rimandas requireretur, accidit insuper, ut statim post Martij
                    medium Sereniss. <persName ref="james_6_1566">Scotorum Rex</persName> cum splendido suo comitatu me hic inviseret, atque
                    ex eo tempore per aliquot continuos dies pluribus peregrinis hospitibus
                    excipiendis occuparer, quo minus inceptam telam pertexere licuerit. Hincque
                    factum est, quod literas hasce usque in sextam septimanam mecum retinuerim,
                    quod indicandum duxi, ne cur tam diverso tempore hæc scribantur, mirareris, sed
                    moram hanc eo citius excusatam haberes. Iterum vale. Hæc scribebantur quarto
                    Aprilis. </p></postscript>
            </div></div>
        </body>
    </text>
</TEI>
