<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 9737f</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 379-382</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1597-02-22"/>
                </correspAction>
                <correspAction type="received">
                    <persName>Heinrich Rantzau</persName>
                    <placeName>empty</placeName>
                </correspAction>
            </correspDesc>
            <creation><date>1597. 22. februar</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-01" who="#pz">Filen etableret</change>
            <change when="2019-11-07" who="#pz">Filen færdig</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VII.379"/><pb ed="A" n="41v"/>AMPLISSIMO ET NOBILISSIMO
                    VIRO DOMINO <persName ref="Rantzau, Heinrich">HENRICO RANZOVIO</persName> DE
                    BREDENBERGA, SERENISSIMI REGIS DANIÆ IN DUCATIBUS HOLSATIÆ ET SCHLESWIGÆ VICARIO
                    ILLUSTRI, AFFINI AC AMICO SUO INPRIMIS COLENDO.</opener>
                <p><pb ed="A" n="40r"/>AMPLISSIME et nobilissime vir, affinis et amice honorande,
                    binas iamnunc interea, dum hîc <placeName ref="København">Hafniæ</placeName>
                    paulisper commoror, a te recepi literas, quarum priores te ea, quæ per
                    tabellarium tuum remisi, sat perfecta accepisse, atque hinc inde, prout
                    destinata erant, per certos internuncios dirigi curasse innuerunt. Quod et
                    lubenter accipio, tibique hoc nomine gratias ago. Et quam de correctione
                    quorundam verborum in diplomate Hispanico licentiam impetrandam amice
                    polliceris, brevi expecto. Alteræ, quibus exemplum literarum Reverendiss. et
                    Illustriss. Domini <persName ref="Ernst">ERNESTI</persName> Archiepiscopi
                    Coloniensis et Electoris Imperij adiunctum erat, de quibusdam cum dicto
                    Illustriss. Principe iuxta ipsius petitionem in utraque Astronomia, tam
                    superiori quam inferiori (sic enim nobis loqui lubet) communicandis me
                    adhortantur. Quin et ulterius ex ipsius Celsitudinis ad te datis literis non
                    sine animi oblectatione percipio, ipsam non saltem Mathematicis, sed et
                    Pyronomicis exercitijs (quæ etiam nostra est voluptas) adeo impense delectari,
                    ut hæc propriâ industriâ proprijsque manibus tractare, inter alias Reipub.
                    procurandæ occupationes, non degravetur. In utrisque igitur cum <pb ed="TBOO"
                        n="VII.380"/>ipsius Celsit, ingenue conferre et continuatam servare
                    correspondentiam (uti vocant) nequaquam tergiversabor. Agoque ipsius Celsit,
                    reverenter gratias, quod me tam clementer ad hanc mutuam communicationem
                    invitet. Ubi autem is, quem ad me hoc nomine ablegare decrevit, huc accesserit,
                    et ea, de quibus ipsius Celsit. mecum agere constituit, speciatim indicaverit,
                    libere et lubenter ad illa, quantum in me erit, respondebo. In Mathematicis et
                    Astronomicis satis aperte, quatenus ea ante operum nostrorum plenariam editionem
                    ulli patefacere commodum fuerit, in Spagiricis vero tecte, ne, si ea in aliorum
                    pervenirent manus, indigne quis ijs abuti possit. Satius itaque iudico, aut per
                    circumlocutiones quasdam arcanas, aut mediante alphabeto quodam peculiari, nobis
                    solis invicem cognito id præstari, vel quacumque aliâ ratione. Qua de re ipsemet
                    Illust. Princeps, prout voluerit, constituat, et in literis, quas se mihi cum
                    suo illo nuntio brevi perscripturum pollicetur, quibus medijs atque indicijs id
                    fieri volet, indicet, et si alphabetum quoddam secretum vel transpositionem
                    literarum usitatarum elegerit, id qualecunque erit, a se ipso tamen non alijs
                    excogitatum et absque ulla propalatione suapte manu in schedâ conscribat,
                    literisque actutum includat, et mox ipsemet consignet. Idem ego vicissim
                    facturus sum, omniaque ut utrinque in silentio arcano contineantur, necessum et
                    admodum erit consultum. Libenter intellexi ipsius Celsit. ultra 22 annos huic
                    eximio et arcano studio Spagirico solerter impendisse, in quo et ego 28 iam
                    annos inde ab ætatis anno 22 versatus sum, quemadmodum 16<hi rend="sup">imo</hi>
                    Astronomicis assuescere incepi. Scripsissem hoc tempore ipsius Celsit. atque in
                    ijs, quæ exoptat, sponte prævenissem, si non modo hîc <placeName ref="København"
                        >Haffniæ</placeName> varijs curis et occupationibus distraherer, dum
                    nonnullam partem ex mea supellectile unâ cum familia huc transferre satago,
                    aliquandiu hîc certis de causis commoraturus. Quin et Instrumenta Astronomica ex
                    meis nonnulla hîc in turri quadam nostris <pb ed="A" n="40v"/>ædibus vicinâ
                    admodumque observationibus accommodâ disponere animus est, unâque laboratorium
                    quoddam Spagiricum hîc adornare, cum quodam insuper Typographeo, quibus omnibus
                    exequendis nunc intentus sum. Constitui insuper hodie V. D. in Insulam nostram
                    traijcere, ut plura ex meis huc transvehi facerem, et cætera, quæ istic
                    relinquo, disponam, interea dum ea, quæ hîc fieri demandavi, absolvantur, adeo
                    ut animus iam in multas distractus partes, scriptioni tam sublimium et
                    secretarum rerum ad tantum præsertim Principem, commode vacare vix queat. Fiet
                    id nihilominus, quamprimum ipsius huc adventârit minister. Tunc enim me
                    opportuniori quieti restitutum fore confido, eritque id tum non saltem
                    commodius, sed et tutius propter caussas aliquatenus indicatas. Quod autem
                    ipsius Cels. in suis ad te datis literis scribit de Privilegio Hispanico ob id
                    retardato, quod vererentur, ne sub <pb ed="TBOO" n="VII.381"/>specie rerum
                    Mathematicarum religionis negotia, quæ nunc varie trahuntur, tractarem, id caret
                    periculo. Ego enim me illis immiscere nolo. Satis habemus hæresium et
                    confusionum, non opus est, nec mearum partium, aut novas condere, aut priores
                    stabilire. Misereatur nostri cœli et terræ autor, qui universaliter omnia
                    digerit et prospicit, nec cum præiudicio, uti homines, rem discernit. Interim
                    pro hoc ipso, quod obtinui, Privilegio tam clementer impetrato ipsius Celsit.
                    summas demisse habeo gratias. Apprime etiam mihi gratum est, quod ipsius Celsit.
                    primum tomum Epistolarum de Astronomicis per te illi communicatum tam diligenter
                    perlegere inter tot alias curas non supersederit, quodque ipsi tam illustri et
                    in his rebus exercitato atque iudicioso Principi eius contenta admodum
                    placuerint, non possum non mihi ipsi congratulari. Reliquos tomos nunc typis
                    adorno. Inprimis autem Progymnasmatum nostrorum in Astronomiâ instauranda
                    volumen primum atque alterum, typographico labore absolvere et mature publici
                    iuris facere enixe laboro. Quæ ubi absoluta fuerint, quod propediem futurum
                    confido, ipsius Gestit.<hi rend="sup">ni</hi> tum quoque tibi eorundem quædam
                    exemplaria transmittam.</p>
                <p rend="indent">Miratus Illustriss. ille <persName ref="Ernst">ERNESTUS</persName>
                    in dictis ad te literis, quod præstantissimi illius Mathematici <persName
                        ref="Clavius">CHRISTOPHORI CLAVIJ</persName> Bambergensis in transmissis
                    epistolis Astronomicis nullam faciam mentionem, cum is ob tot præclara in
                    Mathematicis edita opera celebris existat; atque hanc nominis ipsius
                    intermissionem, ob locorum nimiam intercapedinem, quodque scripta illius Romæ
                    utplurimum impressa ad nos forte perlata non sint, clementer et candide excusat.
                    Atqui ego omnia eruditissimi illius <persName ref="Clavius">CLAVIJ</persName>
                    opera fortassis non vidi, ea nihilominus quæ in <persName ref="Euclid"
                        >EUCLIDEM</persName> ingeniose et in <persName ref="Sacrobosco">IOHANNEM DE
                        SACROBUSCHO</persName> luculenter, et de Gnomonicis copiose conscripsit, in
                    promptu habeo, et iamdudum introspexi, tum quoque Apologiam Calendarij novi
                    contra <persName ref="Mästlin">MÆSTHLINUM</persName>, in qua is mei
                    alicubi mentionem facit, observationem nostram æquinoctij verni, anni ni fallor
                    76 allegando, ut probet ex ea recte factum, quod decendij ablatio in Calendario
                    Gregoriano admissa sit, quod et convenienter se habet, licet summa in his
                    præcisio non sit animadversa, quæ etiam forte in tali negotio, quoad
                    Ecclesiasticum et Politicum usum esse poterit ociosa, quemadmodum <persName
                        ref="Mästlin, Michael">MÆSTHLINO</persName>, qui scrupulositatem calculi
                    Prutenici urget, non citra causam subinde obijcit <persName ref="Clavius"
                        >CLAVIUS</persName>. Verum si liceat id quod res est affirmare, uterque tam <persName ref="Clavius">CLAVIUS</persName>
                    <pb ed="A" n="41r"/>quam <persName ref="Mästlin">MÆSTHLINUS</persName>
                    de cœlestibus, cœlo, quod horologium est temporis, inconsulto sententiam
                    protulit. <persName ref="Clavius">CLAVIUS</persName> enim vix ullam
                    observationem cœlestem, nisi eam unicam, de qua dixi, e nostris petitam, quæ
                    sola tam arduo negotio non sufficit, in medium protulit, nullasque Lunarium
                    motionum, quæ magis intricatæ sunt, quam hactenus creditum est, denotationes,
                    prout operæprecium fuit, <pb ed="TBOO" n="VII.382"/>in consilium adducit. <persName
                        ref="Mästlin, Michael">MÆSTHLINUS</persName> nullam plane, quod sciam, e
                    cœlestibus assumpsit probationem. Et si id ex suis observatis fecisset, nihilo
                    plus fidei mereretur. Quæ enim ipsius (si quas absolvit) in correctione motus
                    Solis et Lunæ animadversiones produnt, frustranea sunt, uti consignatio
                    Eclipsium ipsius Ephemeridibus præfixa, cœlesti harmoniæ non magis quam antea,
                    si modo non minus congrua, liquido patefecit. Inhæret enim is nimium fidenter
                    calculo Prutenico, et quantitati annuæ inde desumptæ, quæ nequaquam talem
                    sortitur inæqualitatem, prout magnus ille alias <persName ref="Copernicus"
                        >COPERNICUS</persName> voluit; sed propius ad Alphonsinam accedit
                    supputationem, licet ne hanc quidem satis scrupulose attingat, veluti hæc a
                    nobis convenientiore loco reserantur. Non igitur tanta disconvenientia est in
                    Calendario neoterico a cœlesti norma, prout voluit <persName ref="Mästlin"
                        >MÆSTHLINUS</persName>, quicunque tandem eius autor existat, sive hic
                        <persName ref="Clavius">CLAVIUS</persName>, sive <persName ref="Lilius, Aloysius"
                        >ALOYSIUS</persName> ille, de quo pontifex in proœmio publicationis eius
                    mentionem facit. Licet vero huius excellentissimi Mathematici, <persName
                        ref="Clavius">CLAVIJ</persName> videlicet in Epistolis hisce non meminerim,
                    quod nulla fuerit istic occasio id faciendi, præsertim cum is Astronomica ex
                    ipso cœlo non tractârit, de quibus utplurimum ibi agitur, tamen circa finem
                    primi nostri Tomi Progymnasmatum antedictorum, cum ea, quæ de Nova Stella in
                    ultimâ editione Commentariorum Sphæricorum attexuit, sub disquisitionem
                    libertate Philosophicâ voco, eius luculentam et honorificam, prout præcipua eius
                    in his artibus doctrina meretur, mentionem facio. Si quæ præterea ex ipsius
                    Minervâ Mathematicæ lucubrationes in lucem prodierunt, vel adhuc prodituræ sunt,
                    cuperem eas meis sumptibus mecum communicari. Porro si is mecum per literas
                    correspondentiam habere atque de his excellentibus studijs, quibus utrimque
                    dediti, iucunde conferre voluerit, erit mihi idipsum longe gratissimum,
                    præsertim si autoritate et suasu tanti Principis, uti is in literis innuit, id
                    fiat. Addet enim idipsum nobis calcar, eritque utrique nostrum eo
                    honorificentius. Hæc si dicto Illustrissimo Principi cum submissa ex me
                    salutatione per literas indicaveris, recte feceris et me tibi eo devinctiorem
                    reddideris. Vale, et prolixitati huic ignosce. Dabantur <placeName ref="København">Haffniæ</placeName> die 22. Febr.
                    Anno 1597.</p><lb/>
                <p rend="rightMargin">Tycho Brahe,<lb/>manu propria.</p><lb/>
                <p>Amantissime <persName ref="Rantzau, Heinrich">HENRICE RANZOVI</persName>, si
                    eadem diligentiâ nobis Privilegium Gallicum et Anglicanum (de quibus etiam antea
                    ad te scripsi, et istic addicta esse scio) qua Hispanicum ultimo missum, mature
                    idque ante festum Pentecostes, si id fieri possit, procuraveris, rem hac in
                    parte non saltem mihi, sed et communibus studijs utilem præstiteris, idque ut
                    facias (quod et lubenter facturum confido) per mysteria Uraniæ, cui utrinque
                    litamus, te obsecratum volo.</p>
            </div>
        </body>
    </text>
</TEI>
