<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2020</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2020, Det Danske Sprog- og Litteraturselskab</ab><ab xml:lang="en">Copyright © 2020, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Staatsbibliothek</repository>
                                <collection>empty</collection>
                                <idno>cod. Vindob. lat. 10702</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 203-211</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Benatky</placeName>
                    <date when="1599-12-09"/>
                    <note>n.s.</note>
                </correspAction>
                <correspAction type="received">
                    <persName>Johannes Kepler</persName>
                    <placeName>empty</placeName>
                </correspAction>
            </correspDesc>
            <creation><date>1599, 9. december. n.s</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2020-01-04" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.203"/><pb ed="A" n="157v"/>ERUDITISSIMO ET
                    PRÆSTANTISSIMO VIRO DOMINO <persName ref="Kepler">IOANNI KEPLERO</persName>,
                    MATHEMATICO EXIMIO, NUNC IN <placeName ref="Steiermark">STIRIA</placeName> VEL
                        <placeName ref="Austria">AUSTRIA</placeName> DEGENTI, AMICO SUO IMPRIMIS
                    DILECTO.</opener>
                <p><pb ed="A" n="155r"/>EXOPTATISSIMAS et eruditissimas tuas literas, Vir
                    Doctissime, et ob eximias ingenij tui dotes, licet de facie mihi necdum cognite,
                    plurimum tamen dilecte, accepi præcedenti æstate <placeName ref="Wittenberg"
                        >Wittebergæ</placeName>, paulo antequam inde discederem, cum in procinctu
                    essem itineris Bohemici. Ideoque tum ijs respondendi nulla dabatur opportunitas,
                    uti neque postea usque in hoc tempus ob rerum mearum vicissitudinem et novum
                    earundem in locis peregrinis apparatum. Nactus autem iam aliquantulum otij unâ
                    cum mittendi ad te meas commoditate, non diutius rescriptione supersedendum
                    arbitratus sum. Quæ ab initio de maleferiato isto <persName ref="Ursus"
                        >URSO</persName> tui purgandi causa prolixe commemoras, non <pb ed="TBOO"
                        n="VIII.204"/>equidem tot verbis et tam exquisita declaratione indiguissent,
                    cum ipsemet alias te satis excusatum habeam, nihilque tibi imputem, quod is
                    literas tuas, et eas quidem, uti nunc ex te percipio, mutilatas et depravatas,
                    sui ornandi causa (nam sic forte opus habuit) isti quod evulgavit scurrili et
                    maledico scripto, te inscio et invito, inseruerit. De Hypothesibus meis ab illo
                    præreptis et pro suis venditatis, non tanta esset quæstio, nisi in isto
                    inverecundo et figmentis atque calumnijs scatente libro honorem et
                    existimationem meam, imo patriam, prosapiam, domum honestissimam,
                    impudentissimis et scelestissimis mendacijs, scurrili et vesano calamo arrodere
                    et, quantum in ipso est, defamare, atque talia in publicum typis spargere non
                    erubuisset, cum tamen ipsemet fateatur in præfatione, me bene esse de illo
                    meritum, et adest mihi carmen quoddam ipsius, licet insulsa (uti solet) vena
                    effutitum, propriaque eius manu scriptum, quo mihi gratias agit, quod non saltem
                    per plusculos dies, cum aliquando <placeName ref="Uraniborg"
                        >Uraniburgi</placeName> apud me esset, cibo et potu illum largiter aluerim,
                    sed et insuper discedenti pecunias dederim. En qualem pro his atque alijs refert
                    gratiam! Occasionem sumpsit horum convitiorum, quod in primo nostro Tomo
                    Epistolarum Astronomicarum extet <persName ref="Rothmann">CHRISTOPHORI
                        ROTHMANNI</persName> Mathematici Landgraviani Epistola, in qua <persName
                        ref="Ursus">URSUM</persName> istum impurum vocat nebulonem, qualis enim
                    esset, in aula <persName ref="Wilhelm, landgrave of Hessen">sui
                        Principis</persName>, ipsa experientia iam edoctus, tum quoque relatione
                    aliorum ex ijs locis, ubi antea vixerat. Ego vero in alia quadam ad dictum
                        <persName ref="Rothmann">ROTHMANNUM</persName> Epistola, id saltem mimetice
                    refero et simul insinuo, quo dolo quædam ex meis clanculum subtraxerat, quorum
                    nonnulla recepi, quæ etiamnum ipsius manu (quam negare non potest) exarata penes
                    me sunt, et sane si mihi otium a gravioribus studijs tunc superfuisset,
                    Epistolas illas, dum typis nostris excudebantur, quoad singula contenta
                    revidendi, non passus fuissem, librum illum a me editum istius efferi et putidi
                        <persName ref="Ursus">URSI</persName> nomine conspurcari, non quod
                    eiuscemodi adiuncto epitheto indignus censeri possit, aut ulla illi, secundum
                    hominum consueta iudicia loquendo, sic fieret iniuria, prout non saltem
                        <persName ref="Rothmann">ROTHMANNUS</persName>, sed etiam multi alij, qui
                    eum satis novere, perspectum habent. Verum quia non libenter in meis scriptis
                    ullius vitam et mores, qualescunque sint, perstringo, unde etiam in Epistola
                    Magnifici Domini <persName ref="Curtius">IACOBI CURTIJ</persName> optimæ memoriæ
                    postea <placeName ref="Wandsburg">Wandesburgi</placeName> a me Libro de
                    Mechanica Astronomia subiuncta, nomen istius omisi, utut dictus Dominus
                        <persName ref="Curtius">IACOBUS CURTIUS</persName> eum diserte appellaret et
                    plagiarium meum insuper intitularet. Sed accidit, ut dum studiosis quibusdam ex
                    meis hunc laborem corrigendi operas typographicas in isto Epistolarum libro
                    concredidissem, atque illis originalia, prout manuscripta erant, tradidissem,
                    illi nihil immutandum duxerint, neque me magis serijs distentum interpellare
                    ausi sint, ideoque omnia, prout auto<pb ed="TBOO" n="VIII.205"/>grapha habebant,
                    imprimi permiserint, sicque incuria quadam factum est, quod ipsius nomen cum
                    epithetis appositis isthic retentum sit. An vero hæc sufficiens et iusta satis
                    sit causa, tam supra omnem modum vesana malitia, in me et meos, adeoque patriam
                    ipsam debacchandi, brevi dispiciemus. Potuisset equidem de iniuria, si qua foret
                    sibi illata, conqueri, atque hanc licitis medijs amoliri, non autem ex effræni
                    vindictæ cupiditate, tam impotenti animo furere, omniaque longe deteriora
                    reddere. Neque tamen est <pb ed="A" n="155v"/>cur existimes, quod in istum
                    nugatorem sim commotior, quam meæ conditiones admittant, ut tu (candido tamen
                    animo) infers, non enim <persName ref="Rudolf 2.">Cæsaris</persName> ira (uti
                    quidam etiam ad me perscripsit) dignum arbitror. At quoniam contra ius et fas,
                    contraque laudatissimas Imperij Constitutiones me scripto plus quam famoso
                    præter omnem veritatem et meritum meum dehonestare perfricta fronte conatus est,
                    iure cum ipso agi curabo, atque secundum leges reprimi et castigari. Subduxit is
                    se <placeName ref="Praha">Praga</placeName> in <placeName ref="Schlesien"
                        >Silesiam</placeName> paulo post meum isthuc accessum, sed nuper, uti
                    rescivi, tacite redijt, forte quod ibi me non amplius esse intellexerat, at quam
                    longæ mihi sint manus, etiamsi præsto non sim, brevi in Aresto detentus, et
                    postea in iudicium protractus sentiet. Quoniam vero intelligo ex tuis, te
                    spurcas et scurriles istas chartas non vidisse, mitto exemplar, ut et de tua
                    Epistola isthic promptius dispicias, ac cætera, qualia sint, æstimes. Videbis
                    utique quam insana, maledica, conviciosa et fœtida sit compilatio, quamque suum
                    authorem apprime redoleat; impudentiores calumnias nunquam forte legisti.
                    Abhorrent ab ijs aures omnium cordatorum et proborum.</p>
                <p rend="indent">Verum de isto effero <persName ref="Ursus">URSO</persName>
                    Dithmarsico plus satis, neque enim tot a te vel me prolatis verbis dignus est,
                    et si ipsum intus et in cute (ut aiunt) nosses (non iam loquor de Scabie
                    Gallica, qua ob vitæ impuritatem scatet) idem mecum testareris, imo iamdudum
                    testatus fuisses. Unicum saltem addam, Hypotheses nostras asserendi causa, licet
                    hoc minimum sit, et longe plura validioraque in promptu habeam argumenta.
                    Hypotheses illas anno 1584 a me primum excogitatas, quas iste sibi arrogare non
                    veretur, ipsius revera inventum esse, quis crediderit, qui eum ullis
                    observationibus cœlestibus, unde novæ Hypotheses extruendæ, nunquam assuefactum
                    fuisse novit? Imo si unius Planetæ, præsertim e tribus superioribus apparentem
                    locum per hanc neotericam suppositionem, secundum omnes particularitates
                    demonstrare nequierit (uti vix poterit) cui quæso intelligenti, suum esse
                    inventum, fidem faciet? Sed non ille saltem, verum et alij, dum ego mea premo
                    atque in lucem edere cunctor, hanc excogitationem sibi attribuere ausi sunt.
                    Inter quos est Scotus quidam, <persName ref="Liddel">DUNCANUS</persName> nomine,
                        <placeName ref="Helmstedt">Helmstadij</placeName> Medicinæ et Mathematum
                    Professor, qui cum hanc rationem a me in <placeName ref="Denmark"
                        >Dania</placeName> accepisset, eam primum <placeName ref="Rostock"
                        >Rostochij</placeName> privatim suis discipulis dicta<pb ed="TBOO"
                        n="VIII.206"/>vit, nec meam esse inficiatus est, sed Tychonicam ultro
                    appellavit, quod in propinquo essem et me, si aliter faceret, id facile
                    resciscere posse vereretur. Clam tamen ijs, quibus maxime fidebat discipulis, in
                    aurem susurrabat, se quidem honoris causa eam hypothesin mihi ascribere, ut plus
                    gratiæ et authoritatis habere possit apud auditores suos, revera tamen suam
                    ipsius esse, quod et postea <placeName ref="Helmtedt">Helmstadij</placeName>
                    remotior a me factus, audentius et inverecundius commisit, partim in publicis
                    suis prælectionibus, partim intimationibus quibusdam. Sed ista fraus et
                    impostura cum ab alijs, tum præsertim Domino Doctore <persName ref="Cramer"
                        >DANIELE CRAMERO</persName> apud <placeName ref="Stettin"
                        >Stetinenses</placeName> Verbi ministro, Viro singulariter erudito, qui
                    Scoti istius <placeName ref="Rostock">Rostochij</placeName> olim auditor erat
                    inter præcipuos unus, detecta est, et suo forte tempore plenius detegetur. Si
                    otium superfuerit, curabo exemplum literarum eius ad Nobilissimum Virum
                        <persName ref="Rosenkrantz, Holger">OLIGERUM ROSÆKRANTZIUM</persName> meum
                    consanguineum, cuius Pædagogum dictus <persName ref="Cramer">CRAMERUS</persName>
                    tum agebat, hac de re in <placeName ref="Denmark">Daniam</placeName> post meum
                    discessum scriptarum, hisce apponi. Sic quoque <persName ref="Röslin"
                        >RŒSLINUS</persName>, licet magis astute et caute, mea pro suis venditare
                    præsumpsit, ita tamen, ut mihi hanc speculationem non derogarit, sed se eam,
                    postquam similia adinvenisset, in libro meo de Cometa anni 77<hi rend="sup"
                        >ti</hi> reperisse fateatur. Egregius sane sucus, si fidem mereri posset,
                    nam liber ille meus, cuius meminit, per 9 annos antea impressus erat et plurimis
                    de hac a me introducta cœlestium revolutionum dispositione iam innotuerat. At si
                    nihil aliud, id saltem et quam maxime fraudem prodit, quod dum hanc Hypothesin,
                    ut suus fieret partus, in nonnullis aliter formare conatus sit, eamque, si Dijs
                    placet, emendare, in enormes absurditates impegerit, ipsam symmetriam ac
                    proportionem Revolutionum interturbando, atque ab ipsis apparentijs alienissimam
                    statuendo; ut inde satis liqueat, eum non saltem has hypotheses nequaquam
                    intelligere, nedum ut earum author sit, sed ne quidem ullas alias, imo
                    Astronomiæ penetralia necdum introspexisse.</p>
                <p rend="indent"><persName ref="Magini">MAGINUM</persName> Italum nunquam
                    existimarim tale quid affectasse. Quod si fecit, literis propria manu ad me
                    datis, quibus se illam Hypothesin ex libro nostro secundo de Æthereis Phænomenis
                    primum perspexisse, <pb ed="A" n="156r"/>sibique apprime placere, modo Martis
                    orbis Solarem transire posset (putavit enim ex vulgata sententia reales esse in
                    cœlo orbes) fassus est, contraria admisit. A <persName ref="Magini"
                        >MAGINO</persName> vero, si qui alij huius speculationis conscij sunt, hac
                    occasione habuerunt, inter quos etiam est <persName ref="Patritius">FRANCISCUS
                        PATRITIUS</persName>, qui eius mentionem in erudito alias de nova
                    Philosophia Volumine facit, is quidem meam esse expresse asserit, sed eam ita
                    pervertit, et per ignorantiam male accomodat, et contra mea ipsius postulata et
                    assumpta eam coinquinat et insectatur, ut plurima isthic ex ipsius relatione
                    apposita pro meis non agnoscam, quod etiam <pb ed="TBOO" n="VIII.207"/>publice
                    protestabor. Sed de Hypothesi hac vel alia non multum alterabimur, quæstio est:
                    quis eam rationem invenire possit, tam in quantitatibus et motionibus continuis,
                    quam discretis, ut phænomena cœlestia per omnia fatentur.</p>
                <lg>
                    <l>Hoc opus, hic labor est, et sic spectemur agendo.</l>
                </lg>
                <p>Porro siquidem ab initio innuisti, te a <persName ref="Mästlin"
                        >MÆSTLINO</persName> primum tibi a me inscriptas accepisse, qui etiam, quas
                    ad illum dederam, tecum communicavit, miror ipsum nec illis neque alijs, quas
                    prius, imo ante aliquot annos miseram, quippiam tanto tempore respondere
                    voluisse. An hoc sit viri ingenui et Mathematicis disciplinis solerter imbuti,
                    tute æstima. Non est alias mihi moris, ignotos literis prævenire, sed utplurimum
                    ab illis præveniri soleo, nedum ut ad meas tanto temporum tractu responsionem
                    nullam recipiam. Sed imposterum ei, quem plurimi semper feci, uti scripta mea in
                    publicum edita testari poterint, meis ingratis, uti video, literis non ero
                    molestus. Placent tibi quæ ad illum et te de re Astronomica scripsi. Atqui ea se
                    sic omnino habere, certo exploratum habeo, multoque plura et his maiora adhuc
                    abstrusa esse, quæ antecessorum, tam veterum quam recentiorum, diligentiam
                    eluserunt.</p>
                <p rend="indent">Suades, imo multis rationibus, quas ego non improbo, persuadere
                    conaris, ut Observationes meas cœlestes publici iuris faciam, quod quidem suo
                    tempore præstare non detrectabo, cum his, quæ tu affatim adducis, tum alijs de
                    causis. Verum tam cito id efficere, antequam pleraque ex ijs, quæ a me in
                    Astronomicis instaurata sunt, atque selectoribus ex ijsdem observationibus
                    fundata, in lucem prodierint, non consultum duco, nam præter alia, hoc ipsum,
                    quod tu de hypothesibus meis mihi præreptis et de <persName ref="Cyprianus"
                        >CYPRIANI</persName> Ephemeridibus, alijs quoad partem attributis et
                    depravatis, refers, terret atque dissuadet. Obtinebitis tamen aliquando, favente
                    cœlesti Numine, ea, quæ a me plurimis annis in cœlestibus denotata sunt, non
                    quidem tam manca et mutila, ne dicam incerta, prout ea sunt, quæ pauculis
                    chartis mandavit <persName ref="Werner">WERNERUS</persName>, vel potius
                        <persName ref="Schonerus">IOHANNES SCHŒNERUS</persName> (nam <persName
                        ref="Werner">WERNERI</persName> observata nulla vidi, tu, si quæ habes,
                    communica) a <persName ref="Regiomontanus">REGIOMONTANO</persName> et <persName
                        ref="Gualterus">GUALTHERO</persName> relicta, sed exacta sibique constantia
                    atque in tanta simul copia, ut vix magno quodam volumine constringi queant.
                    Adiungam præter librum Epistolarum, de quo supra, Mechanica nostra, huc
                    spectantia, quæ instrumenta, quibus ultra 20 annos usus sum, complectuntur, si
                    commode tibi <placeName ref="Praha">Praga</placeName> adferri poterint. Ex
                    Epistolis præter alia prius insinuata perspicies, an eæ tam parvi momenti atque
                    inutiles sint, veluti præ animi impotentia occæcatus ille censor vult, et an
                    laudatissimæ memoriæ Landgravio <persName ref="Wilhelm, landgrave of Hessen"
                            >WIL<pb ed="TBOO" n="VIII.208"/>HELMO</persName> quidpiam derogent
                    (veluti idem impudenter, ut Filio eius me invisum redderet, commentus est). Ex
                    Mechanicis colliges, quanto molimine Astronomiæ redintegrationem aggressus sim,
                    quantaque in his usus diligentia, quantisque impensis. Invenies etiam ibidem
                    circa posteriorem partem consignationem eorum, quæ hactenus in hoc genere
                    studiorum exanthlavi, quæque inposterum, aspirante cœlestium Opifice, pertexenda
                    restant, tum quoque literas illas laudatæ memoriæ Domini <persName ref="Curtius"
                        >IACOBI CURTIJ</persName> et <persName ref="Magini">MAGINI</persName>,
                    quarum antea mentionem feci. Misissem illuminatum (uti vocant) exemplar, quo
                    promptius omnia discerneres, sed nunc non suppetit.</p>
                <p rend="indent">De libro tuo, uti is cum suo authore meretur, semper, ex quo <pb
                        ed="A" n="156v"/>mihi introspectus est, honorifice sensi, nec te aut alios,
                    quocunque modo de hisce sublimibus et a vulgi captu remotis disciplinis præclare
                    merentes, et veritatis nucleum serio affectantes laude sua privavi aut privabo
                    unquam, quin potius extuli, et in posterum extollam. Hoc præcipuum est, quod in
                    tuo ingenioso illo scripto cum plerisque tamen alijs errore communi admittis,
                    non probo, te realitatem quandam orbibus cœlestibus inesse statuere, quo sic
                    promptius <persName ref="Copernicus">Coperniceis</persName> imaginationibus viam
                    struas, eisque facilius subscribas. Motiones cœlestes Symmetriam quandam
                    observare, et rationes subesse, cur circa hæc vel alia centra a terris vel Sole
                    dispariter remota convolvantur, non negarim, sed harmonia et dispositionum
                    analogia ex posteriori, ubi motus et motuum occasiones ad amussim constiterint,
                    non autem ex priori, uti et tu et <persName ref="Mästlin">MÆSTLINUS</persName>
                    voluistis, petenda erit; quin et hîc difficillime invenienda. Quam operam si
                    quis superaddiderit, illum antiquum <persName ref="Pythagoras"
                        >PYTHAGORAM</persName>, qui harmoniam concinnam cœlestibus, imo toti mundo
                    inesse præsentiebat, superare dixerim. Et licet circulares in cœlo motiones
                    nonnunquam angulares quasdam et varias figuras, atque ut plurimum oblongas
                    composito suo motu efficere, curiose singula trutinanti, videri possint: fit
                    tamen id per accidens et abhorret ratio ab hac suppositione. Oportet enim omnino
                    ex circularibus componi astrorum circuitus, alias perpetuo uniformiter et
                    æquabiliter in se non revertentur et perennitatem frustrabunt, præterquam quod
                    minus simplices, magisque anomalæ erant, nec etiam doctrinæ et usui accommodæ.
                    De &#x263F; non est cur doleas, eius stellam a me non esse observatam, aut quod
                    idem cum <persName ref="Copernicus">COPERNICO</persName> in eius Phænomenis
                    ostendendis prætendere velim. Licet enim a Solis radijs rarissime digrediatur et
                    inclinatior apud nos in <placeName ref="Denmark">Dania</placeName> sit sphæra,
                    quam <placeName ref="Frombork">Frueburgi</placeName> in <placeName
                        ref="Preussen">Prussia</placeName>, ubi vixit <persName ref="Copernicus"
                        >COPERNICUS</persName>, pluresque mare circa <placeName ref="Hven"
                        >Insulam</placeName> habitationis nostræ emiserit vapores, quam <placeName
                        ref="Weichsel">Vistula</placeName>: plurimis tamen vicibus, imo pene
                    singulis annis, dum in <placeName ref="Uraniborg">Uraniburgo</placeName> nostro
                    sideribus invigilarem, tam Eous quam vespertinus, accurate a nobis cœlitus
                    denotatus: ut neque huius astri, utut <pb ed="TBOO" n="VIII.209"/>rarissime
                    pateat et multis anfractibus sit obnoxium, nos fugere possit semita, nequaquam
                    ab aliorum dubijs animadversionibus, uti coactus est facere <persName
                        ref="Copernicus">COPERNICUS</persName>, mutuanda. De &#x2640; quantum
                    hactenus pervestigare licuit, certum est, eius Apogæum non multum a Solari
                    antrorsum removeri, aliter quam sensit <persName ref="Copernicus"
                        >COPERNICUS</persName>, nec eidem tamen plane uniri, ut <persName
                        ref="Albategnius">ALBATEGNIJ</persName> imitatione volunt <persName
                        ref="Alfonso 10.">Alphonsinæ</persName>. In Eccentricitate tamen eius non
                    est par ratio, nam eam multo <pb ed="A" n="157r"/>minorem Solari deprehendi. An
                    mutabilis sit, nondum dixerim, sed non magnopere id probabit vel improbabit tua
                    per se ingeniosa ratiocinia.</p>
                <p rend="indent">E stella Polari vel quavis alia subtiliter eruere, an orbis annuus
                    Terræ a <persName ref="Copernicus">COPERNICO</persName> excogitatus, si is
                    esset, octavæ sphæræ stellis aliquantulam insinuet Parallaxin, iam ante sæpius
                    et diligenter experiri tentavi: verum nihil eiuscemodi, diligenti facta
                    animadversione, hactenus comperi. Nam stellam polarem, quocunque anni tempore
                    supra vel infra polum præcise observatam, adhibita eiusdem ab illo remotione
                    vera (quæ hoc anno est 2&#176; 51' 1O'', et cum 6&#176; 13' 26'' &#x2648; et
                    &#x264e; Meridianum supra et infra Polum transit) eandem in dimidio scrupulo,
                    imo intra quartam vel sextam eius partem (subtiliora visus non discernit)
                    præbuisse poli sublimitatem animadverti, quod et <persName ref="Rothmann"
                        >CHRISTOPHORO ROTHMANNO</persName>, qui Coperniceæ Speculationi indulgens
                    aliquid discriminis hîc subesse opinatus est, iamdudum indicavi, ut hinc nihil
                    pro <persName ref="Copernicus">COPERNICO</persName> tuo (cuius concinnam et
                    ingeniosam speculationem alias admirari et deprædicare soleo) tuendo, residuum
                    sit solatij. Petas aliunde, si dabitur.</p>
                <p rend="indent">Sed de his atque alijs plenius tecum iucunde et perlubenter agam,
                    pluraque ex meis communicabo, si me, uti polliceris, aliquando inviseris, quod
                    tibi iam minus molestum erit quam antea, cum in <placeName ref="Bohemia"
                        >Bohemia</placeName> non admodum a vobis remota, nunc sedes Uraniæ novas
                    fixerim, atque in arce Cæsariana <placeName ref="Benatky">Benachia</placeName>
                    quinque milliaribus <placeName ref="Praha">Praga</placeName> remota habitem. Nam
                    me a <persName ref="Rudolf 2.">Cæsarea Maiestate</persName>, huc e <placeName
                        ref="Germany">Germania</placeName> clementissime vocatum, et benignissime ac
                    liberaliter receptum esse, te ab alijs iam antea cognovisse (ex quo dimidium iam
                    annum hîc subsistam) existimo. Nolim tamen ut fortunæ asperitas te nos accedere
                    compellat, sed potius arbitrium proprium et erga communia studia amor et
                    affectio. Quicquid tamen id erit, invenies me non fortunæ, qualiscunque illa
                    sit, sed tuum amicum, qui etiam in adversa sorte suo consilio et auxilio tibi
                    nequaquam sit defuturus, sed potius te ad optima quæque promoturus. Et si mature
                    accesseris, eas forte rationes inveniemus, quibus tibi et tuis inposterum
                    rectius quam antea consultum erit. Vale. Quando rescripseris, literas ad Dominum
                    Doctorem <persName ref="Blotius">BLOTIUM</persName>, <placeName ref="Wien"
                        >Viennam</placeName>, qui <persName ref="Rudolf 2.">Cæsaris</persName>
                    Bibliothecæ isthic præest, mitte: is eas facile <placeName ref="Praha"
                        >Pragam</placeName>, unde <pb ed="TBOO" n="VIII.210"/>me mox invenient,
                    procurabit. Iterum quam felicissime vale. Dabantur <placeName ref="Benatky"
                        >Benachiæ</placeName> sive Venetijs Bohemorum die 9 Decembris Stylo renovato
                    1599. </p>
                <lb/>
                <p rend="rightMargin">Tui Amantissimus<lb/>TYCHO BRAHE,<lb/>manu propria
                    scripsi.</p>
                <lb/>
                <p rend="center"><pb ed="A" n="157v"/>POSTSCRIPTA.</p>
                <p>SI se occasio commoda obtulerit, rogo ut <persName ref="Mästlin"
                        >MÆSTLINUM</persName> meo nomine moneas de Eclipsibus ab illo observatis,
                    cum meis conferendis, ob Meridianorum differentiam eruendam. Dum enim relego
                    exemplum literarum ad <persName ref="Mästlin">MÆSTLINUM</persName>, video me
                    isthic mentionem fecisse Eclipsis Solis, quæ die Februarij Anni <app>
                        <lem>99</lem>
                        <rdg><note>pro <q>99</q> scribendum fuit <q>98</q></note></rdg>
                    </app> contigit, ubi nescio qua incuria digiti Ecliptici denotantur 10¾: forte
                    quod per aliquem ex studiosis meis, calculum nimis festinanter exequentem, sic
                    perperam reperti. Cum verior ratio ex meis Tabulis, prout ipsemet postea
                    disquisivi, præbeat digitos 9½, qua etiam quantitate Sol deficere a quodam ex
                    meis <placeName ref="Uraniborg">Uraniburgi</placeName> isthic (ut 4 residuorum
                    instrumentorum, quæ præ magnitudine efferri tam cito nequibant, curam haberet)
                    relicto studioso deprehensus est, et tempora alias per armillam Æquatoriam 18
                    pedum in Diametro, a principio usque ad finem (fuit enim toto isthic tempore
                    serenum) meæ restitutioni apprime congruentia cœlitus denotata sunt, quæ erant
                    eiuscemodi, ut deliquium inciperet isthic H. 10 M. 10, finem haberet H. 12 M.
                    19, ideoque medium existeret H. 11 M. 12. Hæc ad <persName ref="Mästlin"
                        >MÆSTLINUM</persName>, quando illi scripseris, referre poteris, ipsumque
                    rogare atque efficere, ut ab ipso Eclipses tam Lunares quam Solares, quotquot
                    hactenus observavit, per te, siquidem ille mihi rescribere nolit, obtineam.</p>
                <p rend="indent">Reperi inter chartas meas exemplum literarum <persName ref="Cramer"
                        >CRAMERI</persName>, de quo prius memini, iamdudum nescio in quos usus
                    descriptum, quod hisce addo, et simul exemplum Epistolæ cuiusdam M. <persName
                        ref="Riber">IOHANNIS CHRISTIERNI</persName> Dani, nunc Lugduni Batavorum
                    studiorum causa degentis, qui mihi erat domesticus, cum liber noster de Cometa
                    anni 77 <placeName ref="Uraniborg">Uraniburgi</placeName> imprimeretur, et paulo
                    post quam <persName ref="Ursus">URSUS</persName> iste apud me fuerat, accessit,
                    ideoque quam fraudulenter egerat, ex cæteris meis studiosis cognitum habuit.
                    Addidi etiam testimonium Scribæ Nobilissimi Viri <persName ref="Lange, Erik"
                        >ERICI LANGIJ</persName>, cui <persName ref="Ursus">URSUS</persName> tunc
                    inservijt, qui etiam præsto erat, cum iste suum herum comitatus mecum fuit. Quam
                    testificationem ipsemet <persName ref="Lange, Erik">ERICUS</persName> postea
                        <placeName ref="Magdeburg">Magdeburgi</placeName> in præsentia publici
                    Notarij confirmavit, et quæcunque alias <persName ref="Ursus">URSUS</persName>
                    in famoso isto scripto habet, quatenus sibi ea de re quippiam constabat,
                    falsissima esse testatus est, erecto de duodecim eiuscemodi punctis, quæ illi
                    proponebantur, e libro illo famoso excerptis, publico, uti vocant, Instrumento,
                    quod alias videbis; hinc cætera æstimabis.</p>
                <lb/>
                <p rend="rightMargin">T. B.</p>
                <lb/>
                <p rend="indent"><pb ed="TBOO" n="VIII.211"/>Ne vacaret sequens Paginæ facies,
                    ascribi feci tria Epigrammata ex ijs, quæ a me, postquam <placeName
                        ref="Benatky">Benachiam</placeName> veni, lusa sunt. Plura carmina a varijs,
                    postquam e <placeName ref="Denmark">Dania</placeName> in <placeName
                        ref="Germany">Germaniam</placeName> migravi, concinnata, cum Domino Doctore
                        <persName ref="Blotius">BLOTIO</persName> veteri amicitia mihi iuncto
                    communicavi, ipsumque ut te eorundem participem redderet, rogavi, quæ si
                    acceperis, plura inde percipies, et si qui sunt apud vos Poëtæ arguti, uti
                    procul dubio sunt, fac ut numerum adaugeant. </p>
            </div>
        </body>
    </text>
</TEI>
