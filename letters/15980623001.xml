<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>København</settlement>
                                <repository>Rigsarkivet</repository>
                                <collection>Langebeks diplomatarium</collection>
                                <idno/>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VIII, Hauniæ 1925, p. 74-76</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Wandsburg</placeName>
                    <date when="1598-06-23"/>
                </correspAction>
                <correspAction type="received">
                    <persName>Holger Rosenkrantz</persName>
                    <placeName>empty</placeName>
                </correspAction>
            </correspDesc>
            <creation><date>1598. 23. juni</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-11-25" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <opener><pb ed="TBOO" n="VIII.74"/><pb ed="A" n="1r"/>TAM DOCTRINA EXIMIA QUAM
                    PROSAPIA CLARA VIRO INSIGNITER DECORATO DOMINO <persName
                        ref="Rosenkrantz, Holger">OLIGERO ROSENKRANTZIO</persName> DE ROSENHOLM,
                    CONSANGVINEO, AFFINI ET AMICO INTIMO. <lb/>S. P.</opener>
                <p>QUÆ nuper tibi destinavi, exoptatissime mi <persName ref="Rosenkrantz, Holger"
                        >OLIGERE</persName> consangvinee et affinis carissime, per <persName
                        ref="Mule, Claus">CLAUDIUM MULÆUM</persName>, quem ante Comitia istuc misi,
                    te omnia nunc accepisse non dubito. Succurrit post <persName ref="Mule, Claus"
                        >MULÆI</persName> abitum in libro de Astronomia Mechanica pagina quæ est G.
                    3. in qua Domini <persName ref="Curtius">IACOBI CURTIJ</persName>, circa
                    quadrantis cuiusdam subdivisionem, inventio exhibetur, in ipso titulo ante hoc
                    nomen: <persName ref="Curtius">CURTIO</persName> omissam esse literam I. vel
                    potius IAC. unde prænomen eius indicaretur, et postea in infima eiusdem tituli
                    linea impressum est: GENEROSE ADINVENTA pro INGENIOSE ADINVENTA; quod nescio an
                    in eo, quod misi, exemplari emendatum sit; sin minus, cuperem id adhuc abs te
                    calamo, quod facile fit in tam densa papyro, corrigi, ne Zoili et hîc habeant
                    quo abutantur. Quid de literis Berlinensibus actum sit, ex te cognoscere aveo.
                    Si quid in Comitijs illis, quod mea interest scire, tibi innotuit, hoc quidquid
                    est, mature etiam, antequam MULÆUS (modo fieri potest) reversus fuerit,
                    significa. Fuit ante triduum hîc apud me <persName ref="Rosenkrantz, Jacob"
                        >IACOBUS ROSENKRANTZIUS</persName> noster, in Belgium hinc cogitans; is
                    graves et difficiles in hisce Comitijs controversias motum iri referebat; et
                    inter alia <persName ref="Pepler">PEPLERI</persName> istius caussam <pb ed="A"
                        n="1v"/>recognoscendam decidendamque existimavit. At quo iure id fieri
                    queat, ignoro, cum citationis forma mihi etiam non sit præsentata, nec quidpiam
                    a Præfecto meo de ea innotuerit, ut existimem, eam ne quidem <placeName
                        ref="Uraniborg">Uraniburgi</placeName> lectam esse, aut si id factum, non
                    debito tempore aut modo; sed sit hoc quidquid velit; si ius et fas locum
                    inveniunt, nihil periculi, sin secus, nihil novi. Existimo, imo expertus sum,
                    quod si ego in Dania quidpiam proponerem, quod æque verum sit atque ea, quæ
                    Geometrice demonstrantur, posse nihilominus ea ipsa apud quosdam, qui iustitiæ
                    præesse volunt, falcatis insimulari. Quid igitur faciendum, ubi ius et veritas
                    ob privatos affectus atque personæ odium locum non merentur? Aiebat insuper
                    dictus noster Consangvineus, se exemplum literarum, quas Ser<hi rend="sup"
                        >mo</hi>
                    <persName ref="Christian 4.">Regi</persName> nostro, cum Rostochij essem,
                    scripsi, unâ cum responso ad easdem, cum Fioniam transiret, apud Nobiles quosdam
                    reperisse, et si recte memini, <persName ref="Rud, Knud">CANUTUM RUD</persName>
                    hîc nominavit, quem a <persName ref="Bryske, Carl">CAROLO BRUSCHIO</persName>
                    talia accepisse opinabatur. Quod si sic est, optarem, eos, qui horum facti sunt
                    participes, ea, quæ mihi rescripta <pb ed="TBOO" n="VIII.75"/>sunt, rectius quam
                    litera ipsa prætendit, explanata habere, quæ incautis et inscijs plausibilis
                    forte videri queat, cum tamen longe aliter res se habeat, et mihi foret quam
                    facilimum, uti ipsemet scis, omnia isthic obiecta replicare et contrario modo
                    demonstrare, sed obstant ea, quæ prius dixi, et authoritas eorum, qui hæc <pb
                        ed="A" n="2r"/>vafre consarcinarunt, veritati nunc prævalet. Opus igitur est
                    patientia, et tandem bona caussa triumphat, si non in Dania, saltem alibi: O
                    utinam in nos illud Virgilianum non propediem quadraret. <hi rend="it">Excessere
                        omnes adytis arisque relictis Dij, quibus imperium hoc steterat.</hi> Item
                    illud paulo antea: <hi rend="it">Fuimus Troes, fuit Ilium et ingens gloria
                        Danorum.</hi> Solet enim regnum divinitus puniendum sanis destitui
                    consilijs, et in partes quorundam vafritia discindi, atque sub veri bonique
                    prætextu contraria tecte agere. Solent etiam omnia præcedere, qualia non pauca
                    isthic audiuntur, si modo, quæ narrantur, veritati congruunt. Cum quæsivissem a
                    prænominato <persName ref="Rosenkrantz, Jacob">ROSENKRANTZIO</persName> de
                    halece characterizato in <placeName ref="Norway">Norvegia</placeName> reperto,
                    nihil quidem certi de eo referre potuit, attamen aliud piscium genus, quod
                    latini aculeatum, nostrates <foreign xml:lang="da"><hi rend="it"
                        >Hornfisk</hi></foreign> vocant, adhuc longe mirabilioribus notatum
                    characteribus nuper prope insulam <placeName ref="Tåsinge"
                    >Tossingam</placeName>, seu potius parvulam illi adiacentem, repertum esse,
                    certissime affirmavit; quarum figurarum, si tibi hac de re quid constat,
                    efformationem mecum communicari vellem. Scripsit mihi postea <persName
                        ref="Cramer">CRAMERUS</persName> tuus, et carmen quoddam literis inclusit.
                    Misit etiam <persName ref="Braschius">BRASCHIUS</persName> Poëta Rostochiensis
                    Heroicum in mei gratiam concinnatum, sed neutrum satis placet; habes tamen hîc
                    utrumque, Cramerianum ipsius manu scriptum, unâ cum literis, prout accepi; neque
                    enim describendi otium suppetit; quod tamen, cum exemplum eius non habeam, mihi
                        <pb ed="A" n="2v"/>remitti velim. Habeo præterea alia eiusmodi, inter quæ
                    est quoddam ex orientali Frisia admodum prolixum; et cuduntur hinc inde adhuc
                    plura in memoriam rei apud nos bene gestæ. Expectat autem <placeName
                        ref="Germany">Germania</placeName> avide tuum pro vicina sua responsum.
                    Expecto et ego commentaria illa, quæ scis, quibus mea per oportunitatem
                    intertexam; ubi vero tua absoluta fuerint, ea cum <persName ref="Krag, Niels"
                        >KRAGIO</persName> nostro tacite communica, ut et is ex rei transactæ
                    historia, quam pro maiori parte novit, suam quoque interponat sententiam.
                    Exemplum earum, quas <persName ref="Hagecius, Thaddaeus">THADDÆUS
                        HAGGÆCIUS</persName> ante aliquot hebdomadas <placeName ref="Praha"
                        >Praga</placeName> mihi scripsit, Domino Doctori <persName ref="Krag, Niels"
                        >NICOLAO KRAGIO</persName> iam antea misi, qui procul dubio te eius reddidit
                    participem. Sed et hisce diebus breves quasdam ab eodem <persName
                        ref="Hagecius, Thaddaeus">THADDÆO</persName> denuo accepi, quarum hîc habes
                    descriptum; paucioribus rem expedit, siquidem dubitavit an hîc essem, an vero
                    iter <placeName ref="Praha">Pragam</placeName> versus suscepissem; vides eos
                    serio meum adventum expetere et expectare, atque ipsi <persName ref="Rudolf 2."
                        >Cæsari</persName> me concernentia iam innotuisse. Tu et <persName
                        ref="Krag, Niels">KRAGIUS</persName> consulite in medium, et aliorum quoque,
                    quibus res meæ serio et sincere cordi sunt, sententiam tacite expiscemini. Ego
                    nihil certi <pb ed="TBOO" n="VIII.76"/>concludere possum, antequam <persName
                        ref="Tengnagel">TEGNAGLIUS</persName> et <persName ref="Mule, Claus"
                        >MULÆUS</persName> ad me reversi fuerint. Fuit hesterna die apud me Dominus
                    Doctor <persName ref="Winshemius">VITUS WINSHEMIUS</persName> a comitibus
                    Oldenburgensibus, ubi dissidij cuiusdam inter eos componendi caussa adfuerat,
                    iam primum reversus; is inter alia de Doctore <persName ref="Boekelius"
                        >BŒKELIO</persName> rettulit, ipsum urgere pecuniam <pb ed="A" n="3r"/>sibi
                    pro libris, quos accepisti, promissam; a te vero sibi perscriptum aiebat, ne
                    pecuniam illam eidem <persName ref="Boekelius">BŒKELIO</persName> traderet,
                    antequam omnes libros residuos depromeret, quod ipsum præstare aut nolle aut non
                    posse intelligo, et prætendere tres vel quatuor saltem restare, eosque non magni
                    momenti, quique in ipsius non sint potestate. Quæsivit igitur <persName
                        ref="Winshemius">WINSHEMIUS</persName> a me, quid illi hac in re faciendum
                    existimarem; suasi, ut tuæ voluntati morem gereret et secum pecuniam reservaret,
                    donec alter per omnia tuis desiderijs et suæ pollicitationi satisfecisset. At
                    ille excipiebat, sibi brevi <placeName ref="Berlin">Berlinum</placeName> et in
                        <placeName ref="Meissen">Misniam</placeName> eundum, <persName
                        ref="Boekelius">BŒKELIUM</persName> vero tam diu pecunia carere nolle, imo
                    stomachabundum dixisse, quod mallet libros suos recipere, quam diutius pecuniam
                    istam expectare. Statuimus itaque, ut Dominus Doctor <persName ref="Winshemius"
                        >VITUS</persName> in sua absentia pecuniam a te missam alteri fidedigno viro
                    ex amicis suis Hamburgi traderet, et si interea responsum a te reciperet (nam se
                    tibi hac de re scripsisse innuebat) filius ipsius, qui isthic remanet, literas
                    tuas aperiret, atque secundum earum contenta negotium hoc exequeretur. Tuum
                    itaque est mature, quid in his fieri vis, significare; si tuo loco essem, aut
                    restituerem illi libros, siquidem fic vult, aut concederem illi pecuniam iam
                    antea addictam, utut pauculos illos libros procurare nolit aut forte nequeat,
                    quo possis ab ipso liberari; est enim paulo morosior, et insuper (quod tamen cum
                    multis commune habet) γυναικοκρατούμενος, Imperatrice eius nimis importuna
                    existente. Cuius rei <persName ref="Mule, Claus">MULÆUS</persName> documentum
                        <pb ed="A" n="3v"/>dabit; ego nihilominus, quidquid hac in re fieri velis,
                    quantum in me est, effectum dabo. Currum, quem promisisti ante Pascha,
                    Pentecostes etiam festi, imo et IOHANNIS BAPTISTÆ tempora, frustratus est, et
                    licet Cimber sis, privilegioque gentis gaudeas, tamen te præter cæterorum morem
                    quidpiam Schanicæ constantiæ habere, præsertim cum per coniugium in Schanum
                    quodammodo transplanteris, existimarem potius, ideoque per incuriam quandam
                    eorum, quibus hoc negotium mandasti, neglectum esse. Sed sit quidquid velit,
                    nolim tibi hac in parte uti etiam nulla alia gravis esse; saltem scire desidero,
                    quid expectandum sit vel secus, ne frustra alium confieri procurem. De ædibus
                    etiam meis Haffniensibus quid fieri possit vel non, a te certior reddi aveo.
                    Iamque cum utraque tua <persName ref="Brahe, Sophie niece">SOPHIA</persName>,
                    addita insuper tertia illa quæ et <persName ref="Brahe, Sophie"
                        >URANIA</persName> appellatur, quam felicissime vale; saluta fratrem
                        <persName ref="Brahe, Axel">AXILLUM</persName> et alios, si quos mei isthic
                    tangat memoria. Deus vos omnes tueatur a malo. Dabantur Wandesburgo die 23.
                    Iunij Anni 98.</p>
                <lb/>
                <p rend="rightMargin">Tuus TYCHO BRAHE.</p>

            </div>
        </body>
    </text>
</TEI>
