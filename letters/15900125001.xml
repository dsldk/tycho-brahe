<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder>
                <funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher xml:lang="da">Det Danske Sprog- og Litteraturselskab</publisher>
                <publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace>
                <pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab>
                    <ab xml:lang="en">Copyright © 2019, Society for Danish Language and
                        Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.27</idno>
                                <msName>empty</msName>
                            </msIdentifier>
                        </msDesc>
                        <msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.27</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 221-224</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1590-01-25"/>
                </correspAction>
                <correspAction type="received">
                    <persName key="hagecius_thaddaeus_1525">Thaddaeus Hagecius</persName>
                    <placeName>empty</placeName>
                </correspAction>
            </correspDesc>
            <creation><date xml:lang="da">1590, 25. januar.</date><date xml:lang="en">1590, 25
                    January.</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-04-30" who="#pz">Filen etableret</change>
            <change when="2019-05-01" who="#pz">tekst opmærket og korrrekturlæst</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.221"/>
                <pb ed="A" n="7v"/>
                <opener>CLARISSIMO EXCELLENTISSIMOQUE VIRO D. <persName
                        ref="hagecius_thaddaeus_1525">THADDÆO HAGGECIO AB HAYCK</persName>,
                    PHILOSOPHIÆ ET MEDICINÆ DOCTORI ATQUE ADMINISTRATORI EXIMIO, SUO IN PRIMIS
                    COLENDO AMICO.<lb/>S.</opener>

                <p rend="noIndent"><pb ed="A" n="4r"/>ACCEPI iam nunc tuas literas, <placeName
                        ref="Praha">Pragæ</placeName> ultima Novembris datas, quas mihi Hamburgo
                    misit clariss. D. D. <persName ref="winsheim_veit_1521">VITUS WINSHEMIUS</persName>.
                    Intelligo autem ex ijs, te admodum solicitum esse, an priores tuæ mihi redditæ
                    sint, vererisque, ut eas receperim; ideoque scriptione tamdiu supersedeam
                    præsertim cum nihil per <persName ref="winsheim_veit_1521">WINSHEMIUM</persName> ad vos
                    proficiscentem scripserim, ex quibus omnibus satis perspicio benevolum tuum erga
                    me affectum et amoris sinceri non obscura indicia. At ignorabam, mi amantissime
                        <persName ref="hagecius_thaddaeus_1525">THADDÆE</persName>, D. <persName
                        ref="winsheim_veit_1521">WINSHEMIUM</persName> ad Imperatoriam Maiestatem hinc
                    Legati munus sustinuisse, alias non intermisissem, quin tibi scriberem. Rarius
                    nunc Aulam nostram accedo, quam antea, vivente optimæ et laudatiss. memoriæ Rege
                    nostro <persName ref="frederik_2_1534">FREDERICO</persName>, qui me sæpius
                    accersiri curabat, ut nolens volens tunc crebro Aulæ adesse cogerer; at nunc
                    lubentius et quietius otio fruor philosophico meisque studijs vaco, nec quid
                    rerum in Aula geratur, magnopere quæro. <pb ed="TBOO" n="VII.222"/>Facile itaque
                    evenire potuit, ut <persName ref="winsheim_veit_1521">WINSHEMIUS</persName> me inscio
                    vos accesserit. Scripseram tibi nihilominus iam antea circa Novembris initia, et
                    quaternis <app>
                        <lem>tuis</lem>
                        <rdg><note>post <q>tuis</q> add. <q>intra annuum spatium acceptis</q>
                                Vindob. 10686.13</note></rdg>
                    </app> unicis luculenter respondi, unâque Apologiam, quam ijsdem pene diebus ad
                    insignem quendam in Scotia Mathematicum, <persName ref="Craig, John">IOANNEM
                        CRAIGUM</persName> nomine, pro ijs, quæ Tomo secundo nostro, ab illo in
                    dubium vocata, continentur, adornâram, tibi inspiciendam misi. Et ne literæ
                    facile interciderent, præsertim ob hyemis difficultates, binas conscribi, <pb
                        ed="A" n="4v"/>unasque Hamburgo, alteras Lubecâ, opera Nobiliss. viri et
                    rerum Astronomicarum amantiss. Domini <persName ref="rantzau_henrik_1526"
                        >HENRICI RANZOVIJ</persName>, Regis nostri in Holsatia Locumtenentis, amici
                    mei singularis, ad te transmitti curavi. Addidi quoque ad Nobilissimum et
                    doctiss. virum D. <persName ref="kurz_jacob_1554">IACOBUM CURTIUM</persName>,
                    Imperij Procancellarium, te admonente, quasdam, etiam bis eâdem de caussa
                    transcriptas. Spero autem, vos alteras saltem harum, si non utrasque, iam nunc
                    accepisse, ideoque te ea, qua detinebaris, suspicione exemtum. Ego de tua fide
                    atque integritate, tum etiam erga me constanti amicitia nihil prorsus addubito,
                    mi <persName ref="hagecius_thaddaeus_1525">THADDÆE</persName>, ut ea, quam
                    adfers, excusatione opus non fuisset. Ego potius quam tu in culpa sum, qui
                    tamdiu tibi respondere procrastinârim. Optabam quidem tota præterita æstate,
                    mihi aliquem offerri certum internuntium, per quem tibi rescriberem, sed cum id
                    ex voto non contingeret, præter voluntatem responsionem usque in hyemis initia
                    differre coactus sum, quemadmodum ultimis me hoc nomine apud te purgabam, ex
                    quibus etiam satis percepisti, me omnes tuas sartas tectas unâ cum <persName
                        ref="Werner">WERNERI</persName> libro accepisse, ut hac te solicitudine iam
                    satis liberatum existimem. Ijsdem etiam indicavi, cur primus Tomus nostri
                    Operis, quod <pb ed="A" n="5r"/>præ manibus habeo, nondum prodierit. Chartopæus,
                    quem Lubecam in æstate miseram, moletrinæ meæ (de qua etiam scripsi, me pro
                    papyro conficienda quandam extrui curasse) necdum reversus est. Sed pro alio
                    conquirendo hincinde in <placeName ref="Germany">Germaniam</placeName> scripsi.
                    Et nisi hyemis asperitas portus congelasset, iam aliquem eiuscemodi artificem
                    obtinuissem, quem et me brevi habiturum spero, ut papyrus impressoria in maiori
                    copia paretur. Interim tamen eam, quæ in promptu est, non feriari sino. Est enim
                    nunc sub prælo primus ille Tomus, quem desideras, et duo Alphabeta iam impressa
                    sunt, restat sesquialterum. Curo etiam Epistolarum Astronomicarum volumen alio
                    prælo excudi, quod non minus iustæ erit magnitudinis. Sicque duo præla indies
                    urgeri iubeo, quæ non parum papyri absumunt, ut nisi mature chartopæum
                    acceperim, aut aliunde papyrum sufficientem acquisiverim , quod difficulter
                    hyeme fit, vereor, ne Opus ipsum remoram aliquam sentiat, quod tamen, quantum in
                    me est, ne fiat, præcavebo. Ad Nundinas <placeName ref="Frankfurt an Main"
                        >Francofurtianas</placeName> vix primum librum mittere dabitur, quod
                    desiderem adhuc Privilegium nuperi Galliarum Regis, mihi ab eius Le<pb ed="A"
                        n="5v"/>gato, qui <pb ed="TBOO" n="VII.223"/>brevi nobiscum fuit, ad
                    Pascatis festum promissum. Sic etiam Anglicanum per <persName
                        ref="Rogers, Daniel">ROGERSIUM</persName> procurandum adhuc expecto. Interim
                    et tertium Tomum adornabo, ac conabor, ut et is, quam citissime fieri possit,
                    expediatur. Si quid Deus votis nostris faverit, efficiam, ut instante æstate
                    aliquando horum reddaris particeps, unâ cum Epistolarum libro, qui plurima rem
                    Astronomicam illustranda et negotium etiam hoc <app>
                        <lem>Cometicum</lem>
                        <rdg><note><q>Cometarum</q> Vindob. 10686.13</note></rdg>
                    </app>, de quo nunc agimus, disquirentia continebit. Adduntur et tuæ, quotquot
                    de Astronomicis mecum conferentes hactenus obtinui. Rescriptiones meas alicubi
                    desidero, quod exemplum non ad omnes in promptu sit, si tu reservasti, cura
                    describi mihique mature mitti. Id etiam et ultimis, si recte memini, petij. Quod
                    speculam pro observationibus Astronomicis in novis tuis ædibus extruere
                    decreveris, in primis laudo. Deus concedat tibi prosperam et diuturnam senectam,
                    ut his et alijs rebus eximijs diu vacare queas. Si aliæ curæ, tum etiam senij
                    gravedo te nonnunquam averterint, ut tibi ipsi cœlestibus invigilare minus
                    commodum fuerit, facile unum vel alterum iuvenem harum rerum cupidum
                    sustentabis, qui observationes per opportunam <pb ed="A" n="6r"/>serenitatem
                    expediat, modo Instrumenta idonea non defuerint. Da operam, ut Sextantem quendam
                    ad instar eius, cuius ideam iam dudum (ni fallor) misi, <app>
                        <lem>habeas</lem>
                        <rdg><note>in <q>habebis</q> corr. ipse Tycho</note></rdg>
                    </app>, eo enim distantias exactas et altitudines etiam, si sic lubet, satis
                    scrupulose rimari datur. Radius Astronomicus eam, quam pollicetur, præcisionem
                    non præstat, quomodocunque subdivisus et compositus. Vide etiam, ut Quadrantem
                    aliquem Azimuthalem solide elaboratum unâ obtineas, qui ad minimum singula
                    minuta suppeditet. Quod si Armillas quasdam Æquatorias ad instar mearum,
                    præsertim earum, quæ sesquialteram solummodo Armillam requirunt, unâ confieri
                    curaveris, his tribus organis, quicquid in observationibus Astronomicis
                    desideras, facile et tuto absolves, et si quod supervenerit, ut proximis annis,
                    ascititium sidus, illud certius et accuratius quam antea demetiri dabitur. Ubi
                    hi duo Tomi, de quibus dixi, publicati fuerint, plurium Machinarum
                    Astronomicarum in ijs designationem invenies, ut eligere possis, quæ tibi
                    commodior visa fuerit. Divisionem Instrumentorum per puncta transversalia fac ut
                    subtiliter perficias, et Dioptra rimulas parandas priori pinnacidio habentia
                    adhibeas, prout in fine libri secundi hæc aliquo modo exprimuntur. Plenariam de
                        <pb ed="A" n="6v"/>omnibus his conceptionem obtinebis, quando Opus nostrum
                    de Mechanica Astronomiæ parte absolutum fuerit, in quo 24 ad minimum varia
                    ratione adinventa constructaque Instrumenta Astronomica, quoad eorum fabricam et
                    usum, ubertim exponere constitui et plæraque alia observationibus inservientia
                    adiungere. Apologiam, quam misi, quæso diligenter perlustres, et si quid
                    inveneris, ubi satisfactum non esse putas, admone. Ego illam inter plurimas
                    alias occupationes meo Amanuensi <pb ed="TBOO" n="VII.224"/>subito, prout in
                    buccam venerunt, dictavi, adeo ut vix otium superesset relegendi. Si quid deesse
                    intellexero, per occasionem supplebo. Et si tibi ita consultum videtur,
                    Apologiam hanc secundo Tomo de eodem Cometa agenti subiungam, quo locupletior
                    redditus priorem adæquet. Habeo siquidem adhuc ferme omnia exemplaria non
                    distracta. Nolui enim vulgaria fieri, antequam omnes Tomi typis excusi essent.
                    De rebus <placeName ref="France">Gallicis</placeName>, quæ addis, perceptu grata
                    sunt, quin et nos similia his percipimus, Regem videlicet novum felici uti
                    successu, det Deus, ut indies magis ac magis prosperetur. <placeName
                        ref="Geneve">Genevenses</placeName> obsidione liberatos gaudeo. Deus pacem
                    et tranquillitatem tam Ecclesiæ quam Rebuspublicis largiri dignetur.</p>
                <p rend="indent"><persName ref="james_6_1566">Scotorum Rex</persName> his ipsis diebus
                    ad vicinam <placeName ref="Helsingør">Helsingoram</placeName> Arcemque
                        <placeName ref="Kronborg">Croneburgum</placeName> advenit <pb ed="A" n="7r"
                    /> unâ cum sua nova nupta Regina, Regis nostri feliciss. memoriæ filia, magnoque
                    e Regni Primoribus comitatu. Cum enim illa circa finem æstatis in <placeName
                        ref="Scotland">Scotiam</placeName> appellere nequiret, classe nostra, qua
                    vehebatur, semel atque iterum adversa tempestate in Norvegiam repulsa tandemque
                    ob ingruentem hyemem navigationem intermittente, sereniss. ille Rex conscensis
                    suis navibus sponsam (quid non cogit Amor?) inter rupes Norvegicas quærens
                    adinvenit, petensque a sereniss. Regina Regnique Gubernatoribus Consiliarijs nos
                    accedendi copiam fieri, ex quo in nostras ditiones advenisset, rogatus, hacque
                    lubentiss. impetrata, multo et difficili, hyberno præsertim tempore, itinere huc
                    accessit atque hîc cum suis hybernaturus, donec libera concedatur navigatio,
                    nunc <placeName ref="Kronborg">Croneburgi</placeName> honorifice excipitur. Quod
                    tibi indicandum duxi, ut et quid novarum rerum in publicis apud nos agatur,
                    cognosceres. Vale, et si ante Pasca Privilegium denuo impetratum, de quo ultimo
                    scripsi, tum etiam <persName ref="Munos">MUNOSIJ</persName> libellum et quos
                    præterea habes, de re Cometica agentes, miseris, rem pergratam præstiteris.</p>
                <closer><salute>Iterum quam felicissime vale, mi amantissime exoptatissimeque
                            <persName ref="hagecius_thaddaeus_1525">THADDÆE</persName>.</salute>
                    <dateline><placeName ref="Uraniborg">Uraniburgi</placeName> 25. Ian. Anno
                        90.</dateline>
                    <signed>Tui amantiss.<lb/>TYCHO BRAHE.</signed></closer>
            </div>
        </body>
    </text>
</TEI>
