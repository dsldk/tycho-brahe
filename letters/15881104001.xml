<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="Friis">
                        <bibl><title>Tychonis Brahei et ad eum doctorum virorum epistolae ab anno 1588</title>, ed. F.R. Friis,
                            1900</bibl>
                    </witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 147-164</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>Uraniborg</placeName>
                    <date when="1588-11-04"/>
                </correspAction>
                <correspAction type="received">
                    <persName>Heinrich Brucaeus</persName>
                    <placeName>empty</placeName>
                </correspAction>
            </correspDesc>
            <creation><date>1588, 4. november</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-04-08" who="#pz">Filen etableret</change>
            <change when="2019-04-11" who="#pz">tekst færdigkorrigeret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.147"/>
                <pb ed="A" n="91v"/>
                <opener>TYCHO BRAHE AD HENRICUM <persName ref="Brucaeus, Heinrich"
                    >BRUCÆUM</persName>.</opener>
                <p>RUPISTI tandem altum illud silentium, quo per totam æstatem aliquid ad me
                    literarum dare supersedisti, amantissime BRUCÆE, quod autem nunc demum quasi e
                    profundo somno expergefactus me tuis eruditis literis reviseris, est quod moram
                    hanc hactenus commissam condonem, teque excusatum habeam. Agis autem in his <pb
                        ed="TBOO" n="VII.148"/>mecum veluti ex professo de ijs, quæ continentur in
                    libro meo secundo Æthereorum Phænomenωn, tibi præterito vere per quendam e meis
                    domesticis hinc in Germaniam proficiscentem transmisso, quæque in priore eius
                    parte inveniuntur, te sedulo perlegisse ostendis, posteriore leviter attacta.
                    Visum itaque est tibi ad ea, quæ de his ad me perscrip<pb ed="A" n="92r"/>sisti,
                    in hunc modum respondere. Quod in priore eius voluminis portione contenta ex
                    observationum et demonstrationum certitudine accomodationeque approbas et
                    commendas, inprimis vero neotericæ meæ Hypotheseos circa dispositionem
                    revolutionum cœlestium inventionem tibi admodum placere asseveras, mihi
                    pergratum est. Equidem quantum ad Hypotheseos eius constitutionem attinet,
                    suspicabar eam tuo Genio non arrisuram, siquidem alias tam vehemens et constans
                    sis autoritatis antiquorum conservator et propugnator, adeo ut nonnunquam nimium
                    his tribuere et certioribus rationibus ipsique experientiæ non parum derogare
                    videaris; sed aliter tamen hîc accidit quam putabam: Hanc enim nostram mundani
                    systematis Hypotyposin a veteribus nunquam perspectam, nec etiam a recentioribus
                    ullis prius excogitatam non solum tuo suffragio comprobas, sed etiam ceteris,
                    quod eiuscemodi, quæ illæ a PTOLEMÆO et COPERNICO propositæ, non admittat
                    absurda, anteferendam censes. Ut autem eo rectius intelliges, qua ratione in
                    huius Hypotheseos inventionem ante aliquot annos pervenerim, mitto tibi exemplum
                    literarum, nuper ad clarissimum et doctissimum virum D. CASPAREM PEUCERUM a me
                    datarum, quibus eius quibusdam dubijs (quæ ad nobilissimum virum Dominum
                        <persName ref="Rantzau, Heinrich">HENRICUM RANZOVIUM</persName>, qui illi
                    eius Hypotheseos nudam delineationem e libro meo excerptam communicârat,
                    perscripsit, cuius etiam verborum unâ cum alterius cuiusdam Mathematici de eadem
                    re ambigua sententia copiam facio) respondendum duxi, ut hac occasione plenius
                    de hoc toto Astronomico negotio cum tanto Philosopho et Mathematico conferrem.
                    Ex his plurima non saltem <app>
                        <lem>[ad]</lem>
                        <rdg><note>suppl. Friis</note></rdg>
                    </app> Hypotheseos huius rationes et uberiorem declarationem, sed etiam ad totam
                    rem Astronomicam <pb ed="A" n="92v"/>peculiariter facientia percipies tuo Genio,
                    uti opinor, non displicitura. Ubi vero has ipsas literas perlegeris, vel etiam,
                    si lubet, transcribi curâris, velim eas mihi remitti, siquidem exemplar hoc
                    reservare cupiam, neque otium nunc suppetat, ut id denuo exarari faciam. Quæ
                    circa Astronomiæ instaurationem desideras, ut omnia huic Hypothesi fundata eque
                    certis observationibus Geometricis in numeros redacta Phænomenis exacte
                    correspondeant, etiam in his literis ad Dominum <persName ref="Peucer"
                        >PEUCERUM</persName> datis, quo ordine et quanto conamine rem tantam aggredi
                    molirique, favente Cœli ipsius et Universi Opifice, proposuerim, invenies. Nec
                    est, ut pertimescas, quod laboris immensitas, rei tam arduæ difficultas,
                    temporis requisiti diuturnitas aut sumtuum <pb ed="TBOO" n="VII.149"/>magnitudo
                    ullave alia molestia, eodem supremo Numine conatibus nostris aspirante, me
                    absterrebunt, quo minus gratæ, uti spero, posteritati tam divinæ et sublimis
                    artis restitutionem ea præcisione (absit invidia dicto) qua hactenus a nemine
                    exantlata est, consecrem, omnibusque suis numeris, quantum quidem ab uno homine
                    præstari potest, absolutam relinquam.</p>
                <p> rend="indent"Sed de his hoc loco satis. Est tamen, quod tibi hac in re
                    conquerar. Quidam nimis perfrictæ frontis, quem indignum censeo, ut hîc
                    nominetur, qui etiam, ubicunque fuit aut est, seipsum, qualis sit, prodit, hanc
                    meam Hypothesium inventionem sibi arrogare, idque publico scripto, Argentinæ hoc
                    anno edito, asserere non erubuit. An et hanc cum reliquis, quæ apud me clam
                    descripsit, dum nobilissimo viro <persName ref="Lange, Erik">ERICO
                        LANGE</persName> inserviens, in eius comitatu per aliquot dies fuit,
                    subtraxit, aut qua alias ratione eius dispositionem hîc hauserit, noverit ipse;
                    et Studiosi mei similem quandam inter segestria tunc iacentem, quæ minus
                    apposite delineata erat, monstrârunt. Certe quam fraudulenter et subdole hic
                    egerit, reliqua, quæ hîc, me inscio, <pb ed="A" n="93r"/>ex meis descripsit,
                    quorum aliquam partem recepi, ipsius manu exarata, satis convincunt, utut
                    Hypothesin illam inter eas schedas non reperio; sed poterat hanc alibi
                    abscondisse aut in memoria retinuisse, cum forte non suppeteret delineandi
                    commoditas. Norunt domestici mei Studiosi illam Hypothesin iam aliquot annis a
                    me fuisse constitutam atque illis ostensam: quin et liber hic de Cometa Anni 77,
                    etsi præ se ferat editionem hoc Anno 88 factam, tamen norunt omnes, qui mecum
                    sunt, eundem Anno 87 in mea Typographia excusam esse, data opera autem uno anno
                    tardiorem notatam, quo esset ob novitatem acceptior. In hoc autem libro eandem
                    mecum Hypothesin generaliter explicari, te non ignorare, ex iam dictis liquet.
                    Sed egregie prodidit iste, qui sibi eam nuper vendicaret, se illam non probe
                    intelligere, nedum ut eius autor sit, dum Martium orbem Solarem totaliter
                    ambientem pingit et fingit, quod impossibile esse vel ex solo Copernico saltem
                    obiter introspecto discere potuisset. Et quî, quæso, is novas unquam condet
                    Hypotheses, cœlestibus revolutionibus analogas, qui multorum annorum exquisitis
                    observationibus non est instructus, ut inde, quid in hactenus usitatis
                    Hypothesibus desideretur, et quomodo idipsum restitui possit, solerter
                    pervestiget? Sine his adminiculis novam aliquam inventionem iactare frivolum est
                    planeque ridiculum, cum non habeat, unde probet per ipsas apparentias, cur
                    prioribus relictis sic innovare <app>
                        <lem>[oporteat]</lem>
                        <rdg><note>suppl. Friis</note></rdg>
                    </app> et quomodo per multiplices observationes hanc apparentijs cœlestibus
                    rectius congruere confirmet. Sed facessant istæ ineptiæ, quibus nemo, nisi rem
                    non intelligens, fidem adhibuerit.</p>
                <p rend="indent">Ad epistolam tuam redeo, ea, quæ <pb ed="A" n="93v"/>postmodum
                    continet, ordine, ut <pb ed="TBOO" n="VII.150"/>constitui, disquisiturus.
                    Emendationem locorum affixarum stellarum cap. 2 a me propositam ex declinatione
                    stellæ et transitu per meridianum aliquantulum in dubium vocare videris, eo quod
                    exquisita temporis notitia Solisque locus præcise vix constare possint; id licet
                    aliquo modo non abs re dicatur, et a me etiam circa finem eiusdem capitis in
                    Additione fol. 31 incipiente idem fere asseveretur, nihilominus tamen adhibita
                    competenti diligentia, et medijs quibusdam temporis minimas particulas æquali
                    ductu, quoad fieri potest, exhibentibus, qualia nobis non pauca in promtu sunt,
                    etiam hæc ratio absque admodum sensibili errore locum meretur, præsertim si
                    crebra reiteratione examinetur, donec obtenta non admodum sensibiliter
                    differant, ut patet ex observationibus prioribus eo modo institutis, quæ pag. 30
                    oculis subijciuntur, si conferantur cum alijs reiteratis et diverso modo per
                    Solem intermediante Veneris stella ad fixa sidera diductis, quæ pag. 33
                    exhibentur. Differentia enim est perexigua, utpote quæ decimam unius gradus
                    partem, ubi maxima est, non excedat, et in sex vel septem stellis tria minuta
                    vix attingat; quæ sane præcisio a veteribus non est extricata, ut mirari satis
                    non possim, quod in ea, quibus tunc usus sum, instrumentorum parvitate et
                    penuria vel per hanc ipsam tam lubricam ad deflectendum viam adeo prope tamen ad
                    scopum collimârim. Verum exactiorem et nulli ambiguitati obnoxiam stellarum
                    fixarum loca verificandi rationem in eadem Additione breviter indicavi, per
                    distantias videlicet a Sole ad Venerem interdiu apparentem factas et noctu ab
                    hac ad stellas relatas. Qua de re in antecedenti libro plenius ago, et per
                    aliquot eo modo accurate factas animadversiones, easque tam <pb ed="A" n="94r"
                    />Eoas quam vespertinas, stellarum inerrantium loca in veram et præcisam ab
                    Æquinoctio vernali distantiam repono; idque ex ipsis observationibus ita et non
                    aliter se habere posse demonstro, annotatis etiam earum veris latitudinibus, in
                    quibus non minus quam longitudinibus nimium hactenus aberratum est. Solaris
                    etiam cursus ad nostra tempora exactissima restitutio ibidem præmittitur,
                    siquidem ex eo cetera omnia dependeant. Ubi Apogei locus eccentricitatisque vera
                    quantitas e certis aliquot præcedentium annorum observationibus pluribus et non
                    fallacibus instrumentis cœlitus diligenter habitis Geometrice demonstrantur,
                    adiecta æqualium motuum etiam correctorum et prostaphæreseωn e reperta
                    eccentricitate extracta Tabula, ut de Solis motu apparentijs præcise congruente
                    nullum amplius restet apud me dubium. Subiungam forsan de Lunari curriculo etiam
                    subtiliter restituto nonnulla, quando per plurium annorum observationes eius
                    perplexam semitam tam quoad longum quam latum plenius extricabo. Video te adhuc
                    ruminare ea, quæ doctissimus <persName ref="frisius_gemma_1508">GEMMA
                        FRISIUS</persName> in libello de Radio Astronomico quoad fixarum in Globum
                    aliquem denotatio<pb ed="TBOO" n="VII.151"/>nem et postea Æquatoris Eclipticæque
                    in eodem designationem molitus est. Verum ego convenientius certis de causis
                    fieri iudico, ut Æquator et Ecliptica prius in Globo ordinentur et in minimas
                    particulas distribuantur, postea secundum harum exigentiam impositis affixarum
                    locis et varia ratione hinc inde comprobatis, ita ut in unum et idem punctum
                    recidant. Per distantias tamen beneficio Radij Astronomici factas, prout <persName ref="frisius_gemma_1508">GEMMA</persName>
                    tradidit et postea a multis tentatum est, negotium hoc nunquam dextre
                    absolvetur. Impossibile enim est, per Radium, quantacunque longitudine præditus
                    sit, et qualicunque subtilitate divisus, etiam sæpissime reiterando
                    observationem <pb ed="nil" n="94v"/>exactas in ipso scrupulo stellarum rimari
                    intercapedines, ut alibi per suas causas ostendemus. Ideoque ego primus
                    Sextantes huic officio apprime idoneos et ubique veras stellarum remotiones in
                    eodem minuto aut etiam huius aliquota parte, quotiescunque repetatur observatio,
                    præbentes excogitavi, quibus etiam aliquot iam annis præcisa subtilitate
                    distantias siderum inquirendo feliciter usus sum. Quin et frustra in Globum
                    reponuntur stellæ, quocunque tandem instrumento cœlitus deriventur, nisi is
                    admodum magnus sit, qualem ego sex pedum in diametro possideo, qui undiquaque
                    orichalcicus est et divisionem graduum in singula sexagena minuta per ductum
                    transversalem, more nobis usitato, discriminatim exhibet, absolutaque insuper
                    rotunditate præditus est. In hoc omnium affixarum loca instrumentis varijs ex
                    ipso cœlo deducta contignare decrevi, quorum etiam magna et præcipua pars iam
                    antea a me in promtu habetur. Quare non est, quod dubites, me sponte mea ea, quæ
                    ad fixarum stellarum præcisam restitutionem faciunt, omni possibili diligentia
                    moliri, ut nulla admonitione, vel eorum quæ cap. 2 a me proponuntur,
                    recapitulatione, opus fuisset.</p>
                <p rend="indent">Præterea latitudinem Lunæ <persName ref="Ptolemaios"
                        >PTOLEMÆI</persName> placitis quarta parte gradus unius maiorem a me
                    adinventam, suspectam habes, eamque per eclipsium Lunarium magnitudinem et
                    calculum illi correspondentem impugnas. Autoritatem insuper <persName
                        ref="Regiomontanus">REGIOMONTANI</persName>, <persName
                        ref="Copernicus">COPERNICI</persName>, <persName ref="Werner"
                        >WERNERI</persName> et aliorum insignium Mathematicorum convocas, quod illi
                    Ptolemaicam Lunæ latitudinem maximam præcise 5 partium perpetuo retinuerint,
                    quos non dubitas magna diligentia eam cœlitus ita se habere deprehendisse.
                    Ptolemaicam insuper latitudinem omni carere vitio existimas ob loci suæ
                    observationis opportunitatem, quæ Lunam iuxta Tropicum æstivum in maxima
                    latitudine borea exigentem vertici quam proxime adunivit, semotis ob id
                    parallaxium et refractionum <pb ed="nil" n="95r"/>impedimentis etc. De his ut
                    tecum plenius agam, veritas ipsa postulat. Scias itaque, Lunæ latitudinem
                    maximam non temere aut sine crebra exactaque observatione a me Ptolemaica
                    scrupulis maiorem constitutam. Eam enim ita revera se habere, præsertim iuxta
                        <pb ed="TBOO" n="VII.152"/>quadraturas, multis experimentis minimeque
                    fallacibus observationibus, ex ipso cœlo edoctus sum, nisi quod aliquando uno
                    vel altero scrupulo maiorem, interdum paululum minorem adinvenerim; et si quæ
                    alia subest, uti non negavero, inæqualitas, eam penitius enodabo. Nec eclipsium
                    animadversiones meæ assertioni quippiam, quod in sensus cadere possit, derogant.
                    Nam licet maxima latitudo 15 scrupulis ab ea, quæ usitata et diu recepta est,
                    maior statuatur, tamen hæc differentia circa limites illos, ubi eclipses prope
                    nodos fieri solent, nihil, quod animadverti possit, importat. Siquidem in
                    distantia a nodis 12 graduum, intra quem proxime terminum eclipses Lunares fieri
                    necessum est, discrimen latitudinis Ptolemaicæ et nostræ evadit saltem trium
                    scrupulorum primorum, quæ unicum tantummodo digitum in Lunæ obscuratione
                    causantur, qui etiam vix est perceptibilis ob umbræ Terrenæ extremitatem præcise
                    in sensus non incurrentem, et ipsa eclipsium tempora non adeo certa hactenus
                    innotuerunt, ut hæc res nostræ inventioni quippiam officere queat, quod nos
                    plurima et quam diligentissime aliquot præteritis annis observata docuerunt
                    deliquia Lunaria iuxta sextum gradum distantia a nodis; differentia latitudinum
                    utroque modo assumtarum provenit 1½ minuti, quod quoad quantitatem obscurationis
                    Lunæ est insensibile. Circa hunc vero locum crebriores conspiciuntur eclipses,
                    qui et medius est inter nodos et limites extremos. <pb ed="nil" n="95v"/>Prope
                    vero ipsos nodos, quando Luna eclipsatur, Ptolemaica et nostra latitudo maxima
                    nihil ingerunt discriminis, ut tute hæc omnia facile colligere potes, re melius
                    quam antea considerata, velut etiam ex ascripta delineatione in numeros resoluta
                    perspicuum evadit. Accedit et hoc, quod incertus sim, an latitudo Lunæ eodem
                    modo se habeat iuxta novilunia et plenilunia quemadmodum prope quadraturas, ubi
                    hanc divagationem potissimum animadverti; qua de re alias, volente Numine, quæ
                    plenior dederit experientia, patefaciam. Frustra itaque eclipses Lunares nobis
                    obtrudis. Videris autem per incuriam aliquam existimasse, etiam circa terminos
                    eclipsium quartam gradus partem in latitudine Lunæ a Ptolemaica abundare, non
                    perpendens, id saltem iuxta maximam ab Ecliptica divagationem, quæ quadrante
                    circuli a nodis distat, locum habere, et postea versus intersectionem attenuari
                    paulatim, adeo ut iuxta ipsos nodos in unum concursus fiat, et in paucorum
                    graduum distantia, iuxta quos eclipses Lunæ contingere possunt, perexiguam
                    vixque perceptibilem subesse differentiam. Autoritas REGIOMONTANI, COPERNICI,
                    WERNERI et aliorum, si qui sunt, hac in parte me non movet, siquidem Astronomiæ
                    redintegratio non autoritatibus hominum, sed e certis observationibus et his
                    innixis demonstrationibus derivanda veniat. Neque REGIOMONTANUS unquam
                    latitudinem Lunæ maximam cœlitus observavit, aut ulla correctione indigere
                    suspicatus est. <pb ed="TBOO" n="VII.153"/>Nec illa, quæ alias in Sole et
                    reliquis sideribus ab ipso et discipulo eius <persName ref="Gualterus">BERNHARDO
                        GUALTERO</persName> observata literis produntur, recte se habent, adeo ut
                    sibijpsis non consentiant. COPERNICUS latitudinem Ptolemaicam in Luna maximam
                    invariatam retinuit, neque ipsemet quicquam in hac, an ita se habeat nec ne,
                    cœlitus attentare aggressus est, excusans hoc, quod non eam occasionem
                    experiendi sibi fortuna contulerit <pb ed="nil" n="96r"/>quam CL. PTOLEMÆO, ob
                    commutationum Lunarium impedimenta in altiori poli situ, quæ in Alexandria
                    commode præcaveri poterant, ut patet ex ipsiusmet COPERNICI verbis cap. 15 libri
                    4 Revolutionum. Nec WERNERUS quippiam circa hanc rem attentavit, quod ex ullo
                    eius scripto probari possit. Sed et is Ptolemaicæ animadversioni acquievit, nec
                    ab ullis alijs, quod sciam, quippiam certi hac in parte elaboratum est. Frustra
                    igitur allegatur aliorum authoritas in re nunquam ab illis explorata, licet hæc
                    etiam per se in Mathematicis locum non mereatur. PTOLEMÆUM longe commodiorem
                    habuisse opportunitatem latitudinem Lunæ maximam perscrutandi, non equidem eo
                    inficias, cum prope verticem et parallaxis (quam COPERNICUS commutationem vocat)
                    et etiam refractionis vitio non laborârit, ideoque ipsemet in eisdem
                    Annotationibus, ubi de Lunæ latitudine maxima ago pag. 40 et seq. Ptolemaicam
                    observationem nullatenus improbo, adeo ut eam tunc temporis se recte habuisse
                    iudicem, postea vero usque ad nostram ætatem quarta gradus parte mutatam,
                    quemadmodum Solaris etiam orbitæ ab Æquatore digressio interea non invariata
                    permansit. Nolo etiam Parallaticum ipsius instrumentum, quo in hac observatione
                    usus est, in dubium vocare, licet id forte non citra rationem facere possem, ut
                    duobus similibus instrumentis maiori cura et diligentia, quam forsan a PTOLEMÆO
                    præstitum est, fabrefactis, crebra nos docuit experientia. Taceo, quod
                    divisionem partium subtilissimam non adhibuerit, et, quod maxime refert, Lunares
                    radios per foramina transmiserit, ubi in pauculis scrupulis proclivis est
                    aberratio. Accedit et hoc, quod in eo Regulæ longioris loco prope
                    perpendicularis contactum, ubi <pb ed="A" n="96v"/>observatio verticem proxime
                    respicit, minima et pæne insensibilis anguli per Regulam minorem mobilem mutatio
                    plures divisiones in oblongiori pertranseat, quam alias in remotiore a vertice
                    instrumenti dispositione, quemadmodum ijs, qui hæc tractare ipsa experientia
                    edocti sunt, in propatulo est. Neque tamen instrumenti vel observationis vitio
                    ipsum per quartam gradus partem aberrasse propterea dixerim, sed potius revera
                    ad nostra usque tempora adauctam fuisse Lunarem ab Ecliptica digressionem, quæ
                    an in omni ad Solem dispositione æque magna esse possit, necdum tuto affirmârim.
                    Reclamitant etenim nonnullæ circa plenilunia observationes, quæ Ptolemaicæ
                    divagationi quam proxime accedunt, ut ob id inæqualitatem aliquam <pb ed="TBOO"
                        n="VII.147"/>hîc latere suspicer, de qua tamen nihil certi pronunciare volo,
                    antequam plenius, uti dixi, rem omnem expendero. Licet vero in nostro Horizonte
                    parallaxis Lunæ et refractio non parum difficultatis ingerant, quo minus
                    negotium hoc tam expedite, atque in Alexandria a PTOLEMÆO, absolvi queat, tamen
                    hæc impedimenta satis præcavere iamdudum crebra observationum praxi didici, ita
                    ut fidem tuto interponere ausim, unum vel alterum ad summum minutum in mea
                    Lunaris latitudinis limitatione nullatenus desiderari.</p>
                <p rend="indent">Vin’ autem aliorum suffragium? siquidem meis solius observationibus
                    non penitus standum arbitreris (quod facile ab ijs admittitur, qui ipsimet
                    sidera non observant, nec quanta diligentia et assiduitate nos huic labori
                    incumbamus norunt) en tibi dabo præstantis Mathematici <persName ref="Rothmann"
                        >CHRISTOPHORI ROTHMANNI</persName>, Illustriss. Principi GULIELMO Hassiæ
                    Landgravio in exercitijs Astronomicis operam navantis, testimonium non obscurum,
                    satisque firmum, quod in literis ante paucas hebdomadas ad me perscripsit.
                    Asserit enim is, se eandem fere latitudinem Lunæ maxi<pb ed="A" n="97r"/>mam
                    instrumentis Principis, quam et ego meis, deprehendisse. Et insuper addit, caput
                    Draconis abesse a Tabulis plus quatuor gradibus. Id vero qua ratione adinvenerit
                    et quomodo comprobare possit, non video. Nam hîc satis evidenter reclamitant
                    eclipses Lunares, cum 4 gradus iuxta nodos ipsos latitudinem Lunæ per 21 minuta,
                    id est 2/3 corporis Lunaris partes varient, quod sane in eclipsibus Lunæ admodum
                    esset perceptibile, a me tamen, ita se habere, hactenus non compertum. Verum ut
                    eo rectius mentem ROTHMANNI capias, curavi describi particulam quandam literarum
                    ipsius nuper ad me datarum, in qua hæc, quæ refero de latitudine Lunæ maxima et
                    nodis, inter quædam alia continentur. Misissem tibi integrum literarum exemplar,
                    sed Amanuensis meus illud adeo festinanter, alijs occupatus, transcribere
                    nequivit. Sunt enim prolixiores et aliquot quaterniones adimplent. Atque hæc de
                    latitudine Lunæ maxima a me constituta sit replicasse satis, quibus si tibi
                    adhuc non satisfactum est, tute instrumenta idonea nullique errori obnoxia
                    construi cura, et cœlum ipsum inspicere examinareque disce, priusquam aliorum
                    inventa crebro vigilatis noctibus ex ipsa cœlesti observatione et non in
                    vaporario ex chartis depromta sub dubitationem vocare præsumseris.</p>
                <p rend="indent">Postea recapitulatione quadam uteris eorum, quæ sequentibus
                    capitibus prioris partis comprehendo; quod autem ibidem oblique insinuas, me
                    asseverare, Cometam circulum descripsisse, quamvis interdum quinque aut
                    paucioribus scrupulis ab exacta peripheria observationes dissentiant, id vero
                    quid est aliud, quam nodum in scirpo quærere? <pb ed="nil" n="97v"/>Nam ista
                    perexigua differentia, quæ quina scrupula non excedit, imo rarissime ea attingit
                    et utplurimum in uno vel altero scrupulo sibi con<pb ed="TBOO" n="VII.155"
                    />stat, non est digna, ut in mentionem veniat, cum sit pene imperceptibilis; et
                    aëris diversitas applicatioque Cometæ ad Horizontem tempore quarundam
                    observationum propior, quarundam vero remotior, hanc tantillulam diversitatem
                    facilime ingerere potuit, ut nihil dicam paucula scrupula in locis fixarum,
                    quibus usus sum, aliter se habere, quam a nobis iuxta veterem animadversionem
                    assumta sunt, velut patet ex Additamento, fini secundi capitis apposito, de quo
                    etiam prius dixi. Hanc etiam non magni momenti discrepantiam in ductu circuli
                    Cometæ in ipso libro suo loco satis superque excusavi, ut non opus fuerit tam
                    exilia et ad rei scopum non pertinentia neque quicquam nostræ asseverationi apud
                    candidos et peritos derogantia inculcare. Si quanto labore et industria ad eam
                    ipsam, quam nactus sum, præcisionem opus fuerit, ipsa experientia satis
                    perspectum haberes, utique de minimis et sensum pene omnem effugientibus non
                    otiose disputares.</p>
                <p rend="indent">Dehinc ambiguitatem quandam moves in eo, quod aliquoties asseverem,
                    omnes Cometas in ætherea regione supra Lunam versari, et <persName
                        ref="Lycosthenes">LYCOSTHENEM</persName> mihi obijcis, eumque refers in
                    quodam loco sui libri de Ostentis prodidisse, quosdam Cometas conflagrantes
                    incendium in subiecta Terra excitasse, atque inde aliquos sublunares fuisse, et
                    seeundum mentem Peripateticorum ignes in supremo aëre accensos extitisse, tacite
                    inferre conaris. <pb ed="A" n="98r"/>At ego, perlustrato toto illo LYCOSTHENIS
                    libello, nihil eiuscemodi in eo invenire potui. Imo etiamsi tale quid illic
                    reperiretur, attendendum nihilominus esset, quod isti autores Historici non
                    Mathematice rem tractent, sed generaliter de Ostentis scribentes sæpenumero
                    discrimen inter Cometas revera in cœlo constitutos et faces atque lampadas
                    ignesque volantes similiaque aëris infralunaris ignita meteora minime faciant.
                    Fieri itaque quam facilime potuit, ut ex horum ignitorum et sublunarium
                    meteororum alicubi in Terram delapsis incendium quoddam in competenti materia
                    olim excitatum sit, quod tamen Cometæ alicuius conflagrationi vel flammarum
                    excitatam inconvenienter attribuitur. Hi enim non ardent, neque ignem edunt,
                    verum non multum dissimili ratione a reliquis stellis lumen sibi insitum
                    vibrant, sive id a Sole, sive aliunde obtineant. Quod autem materiam omnium
                    Cometarum ætheream ex eadem, in qua versantur, mundi regione constantem
                    asseverem, non caret suis certis rationibus, velut in Epilogo totius operis
                    patebit, ubi ex professo de materia et procreatione Cometarum tum aliorum
                    opiniones sub disquisitionem iustam revocabo, tum etiam meam sententiam aperte
                    exponam, siquidem in hoc libro et reliquis etiam duobus leviter hac de re ago,
                    eo quod ista Physica consideratio non competenter proponitur, priusquam omnia,
                    quæ iuxta Astronomicam demonstrationem tum in Nova Stella, tum etiam aliquibus
                    Cometis postea visis, a me pertractata fuerint. Illic <pb ed="TBOO" n="VII.156"
                    />etiam certis rationibus ostendam, quam absurda sit hæc tua et aliorum
                    quorundam opinio, Cometas, etsi in cœlo ipso curriculum suum absolvant, <pb
                        ed="A" n="98v"/>nihilominus e materia elementari sursum in æthera vi siderum
                    sublata constare posse. Quot enim et quanta huic opinioni tum ex ipsis Cometarum
                    apparentijs, tum e veriore Physica repugnent, ibidem manifestum reddam. Nec quod
                    intereant Cometæ, huic tuæ sententiæ suffragium præbet. Nam quæ post mundi
                    primam creationem miraculose aliquando in natura, præsertim cœlesti, eveniunt,
                    ea etiam ante universalem rerum creatarum abolitionem interire consentaneum
                    evadit. Cur autem Stella Nova et Cometæ semel exorti non perpetuo durent, nec
                    eandem semper retineant magnitudinem aut colorem, in eodem totius operis Epilogo
                    rationes proferam. Id autem quod veteres Epicurei et quidam alij Philosophi
                    senserunt, sidera humoribus nutriri, per se plane falsum est et ridiculum, nedum
                    ut hinc aliquid certi in Cometis probare liceat. Videris mihi brevi in
                    Paracelsistam teipso inscio degeneraturus. Nam et is eundem veterum errorem
                    tuebatur, quamvis non omnimodo e vaporibus, sed materia quadam cœlesti nutriri
                    astra opinabatur, adeo ut meteora omnia nihil aliud quam stellarum esse
                    excrementa asseverare non sit veritus. Conveniens siquidem videbatur, ea quæ
                    pabulo et nutrimento indigent, suas etiam habere excretiones; sed hæc speculatio
                    ab omni veritate aliena est. Quod alij atque alij Cometæ subinde oriantur et
                    aboleantur, quodque quidam eorum in uno loco consistant, quidam vero mobiles
                    sint, quodque inter eos, qui moventur, alij in consequentia, alij in
                    antecedentia signorum cursum dirigant, quodque aliqui eorundem Septentrionem
                    petant, quidam vero Meridiem, hæc omnia nihil probant, eos ex elemen<pb ed="A"
                        n="99r"/>tari materia constare. Nam possunt hæc ipsa et plura competere ijs
                    in ipso cœlo e cœlesti materia confirmatis, ut latius in eodem Epilogo
                    discutiemus. Quod vero addis, quosdam ordinem quendam in motu servare, quosdam
                    vero sine ordine vagari, id nimium est. Nam omnes Cometas ordinem certum
                    servasse, nec <app>
                        <lem>[a]</lem>
                        <rdg><note>suppl. Friis</note></rdg>
                    </app> motu tardiore in celeriorem vel ab hoc in illum subito prolapsos, aut
                    vago, inconstanti vel tumultuario (ut vocat <persName ref="Seneca"
                        >SENECA</persName>) ductu discurrisse iudico. In omnibus enim Cometis, qui a
                    me notati sunt, constantem et proportionalem motus tenorem deprehendi,
                    quemadmodum etiam in cæteris, qui ab antecessoribus nostris Mathematicis cœlitus
                    diligenter observati sunt. Nam quod Historici quidam vagum et inconstantem
                    cursum quibusdam forte attribuerunt, id nihil moramur. Idem enim illis et
                    similibus rem Astronomicam non intelligentibus in cæteris etiam Planetis, imo et
                    in ipsis fixis sideribus videri posset. Neque ex incertis testimonijs veritas
                    rata colligitur. Immo et ipsi Mathematici non vulgares Stellæ Novæ motum quendam
                    attribuerunt, licet perpetuo in eodem loco constiterit, et Cometas postmo<pb
                        ed="TBOO" n="VII.157"/>dum visos vago et inordinato ductu curriculum
                    absolvisse, asseverare non dubitârunt, veluti et <persName ref="gemma_cornelius_1535">CORNELIUS GEMMA</persName> et <persName
                        ref="Hagecius, Thaddaeus">THADDÆUS</persName>, ambo præstantes Mathematici,
                    in hoc eodem Cometa (ut de cæteris nunc non dicam) inconsiderate admiserunt, ut
                    in ipso libro a nobis suo loco indicatur. Vides itaque, et alias videbis plenius
                    ex omnibus istis ratiunculis, quas adducis, non sequi, quod intendis, Cometas e
                    materia elementari generari, sive supra sive infra Lunam.</p>
                <p rend="indent">Subiungis postea adhuc etiam <pb ed="A" n="99v"/>inconvenientem
                    hæsitationem, vel potius Hypotheseos nostræ in Cometa anni 77, de quo liber iste
                    transmissus agit, minus deliberatam improbationem. Existimas enim ex eo, quod
                    Cometam circa Solem moveri statuam, ita ut sextante circuli ad summum ab illo
                    digredi potuerit, consectarium esse, ut si quando in proxima terris sui circuli
                    parte fuerit, quod tunc Terram contingeret, siquidem semidiameter sextantem
                    circuli subtendat, ut patet ex elementis Geometriæ. Verum hîc mihi videris nimis
                    oscitanter rem omnem expendisse, Nam licet Cometa evagatus sit a Sole centro sui
                    orbis 60 partibus circuli maximi in cœlo, quoad nostrum e terris aspectum, non
                    tamen orbis ille imaginarius tantus fuit, ut Terram attingere ullo modo
                    potuerit, imo infima eius pars ferme triplo Lunaribus sedibus hinc remotior
                    extitit. Id quod ex adiecta figuratione facilime patet, <!-- ILLUSTRATION --> <!-- NB! Der er en tekstkritisk note til illustrationen: p. 157 in delineatione angulum BCA pæne 60° præbet cod.: corr. Friis -->in
                    qua orbis ille, quem Cometa circa Solem descripsit, repræsentatur per DBEG,
                    cuius centrum C iuxta Solem, A vero sit Terra, in qua versamur, et unde cœlestia
                    aspicimus. Maxima digressio Cometæ a Sole est in B, ad quem locum ducantur CB et
                    AB, concurrentes iuxta circuli contactum. Est itaque in triangulo ABC angulus ad
                    B rectus (ut nosti). Angulus vero CAB 60 partium iuxta observationem. Latus vero
                    CA præsupponatur iuxta COPERNICUM secundum mediam Solis a Terra distantiam
                        semi<pb ed="A" n="100r"/>diametrorum terræ 1142. Ergo in triangulo
                    rectilineo rectanguloque dato altero, unoque latere, non ignorabitur latus BC
                    semidiametrorum Terræ 988, quod æquale est ipsi CE, cum ambo sint e centro
                    eiusdem circuli. Ideoque sublato CE semidiam. Terræ 988 ex CA earundem 1142, ut
                    modo dixi, remanebit EA semid. 154. Est autem EA proxima distantia, qua Cometa
                    terris appropinquare potuit, etiamsi totam circuli sui peripheriam aliquoties
                    absolvisset. Cumque Lunæ proxima a terris remotio a COPERNICO non inconvenienter
                    statuatur semidiametrorum Terræ proxime 52, apparet Cometam Terræ maxime
                    appropinquantem fere triplo plus ab ea remotum fuisse, quam est Lunæ proxima ad
                    eandem accessio; idque iuxta Coperniceas rationes, quæ Ptolemaicis (quibus adhuc
                    Luna nobis propior evadit) veriores sunt. Quod si in milliaria Ger<pb ed="TBOO"
                        n="VII.158"/>manica lubeat hanc Cometæ appropinquationem resolvere,
                    assumendo pro qualibet Terræ semidiametro milliaria nostratia vel Germanica 860
                    (quod nec a vero admodum dissentaneum est) prosilient milliaria 132440, quibus
                    Cometa in proximo situ nobis admoveri potuit. An hoc est Terram contingere?
                    Licet autem omnia non satis scrupulose, ut neque opus erat, hic rimatus sim,
                    siquidem Apogei et eccentricitatis nullam habuerim rationem, quia parum hoc loco
                    importat, tamen maior ad Terram propinquitas dari vix potest, quemadmodum pag.
                    297 in ipso libro indicatur, quamvis ibidem incuria Typographi pro 154
                    reperiantur 145, transpositis duobus posterioribus characteribus, qui tamen
                    error inter vitia Typographica in calce libri detegitur. <pb ed="A" n="100v"
                    /></p>
                <p rend="indent">Apparet itaque, quam inconsulte Hypothesi nostræ detraxeris,
                    asserendo Cometæ circulum terras contigisse, qui sane error nimium crassus
                    fuisset, cum <app><lem wit="#Friis">nec</lem><rdg wit="#A">ne</rdg></app> sublunarem eius ductum admittere voluerim, et contraria toto
                    libro demonstrârim. <app><lem wit="#Friis">Ipsæ</lem><rdg wit="#A">Ipse</rdg></app> etiam distantiæ a Terra in penultima columna Tabulæ
                    eius, quæ ex Hypothesi numeros vario respectu deducit, te admonere <app><lem wit="#Friis">potuissent</lem><rdg wit="#A">potuisset</rdg></app>,
                    Cometam per præsuppositam Hypothesin adeo humilem, ut suspicaris, nunquam
                    factum, siquidem die 9 Novemb. remotio eius in semidiametris Terræ ponatur
                    earundem 173, et sane tunc temporis non adeo longe abfuit a proxima ad nos
                    accessione, ita ut vix 20 semidiametris propior reddi potuerit. Ipse itaque
                    tecum perpende, quam immerito tantam absurditatem nobis obieceris. Sed uteris
                    quadam velitatione et hypothetica cautione, inquiens: <hi rend="it">Si recte
                        tuam sententiam assequor.</hi> At certe mea sententia non adeo obscura est,
                    neque ita segniter et intricate declarata, quin a te tanto Mathematico percipi
                    possit, præsertim cum librum meum fere per anni semissem tecum habueris, et si
                    quid ob alias occupationes et curas residui in animo tuo fuisset dubij,
                    præstitisset iudicium suspendisse potius quam tam enormiter et citra omnem
                    rationem nostra improbasse. Sed facile video, unde hic non levis error tibi
                    obrepserit. Digressionem enim Cometæ a Sole in eo ambitu, qui centrum ipsius
                    circuli transit et in tanta a nobis est distantia, atque Sol ipse, fieri
                    inconvenienter opinatus es, idque iuxta F, cum contactus, in quo maxima nobis
                    apparens digressio contingit, longe inferius cadat prope B. <pb ed="nil"
                        n="101r"/>Pari quoque modo <persName ref="Cardanus">HIERONYMUS
                        CAROANUS</persName> hallucinatus est, dum in principio libri secundi de
                    varietate rerum demonstrare conatur, epicyclum Veneris e veterum Hypothesi tam
                    magnum esse, ut Terram attingat, si &#x2640; iuxta Perigeum distare a Sole
                    ratione epicycli intelligatur partibus 45. Nam et illic eius loci in epicyclo
                    rationem non habet, ubi e linea e terris egrediente fit contactus, sed per ipsam
                    diametrum epicycli demonstrationem inconsiderate pertexit, non perpendens eam
                    quæ a veteribus iuxta hanc Hypothesin explorata est epicycli ad eccentricum
                    proportionem, qualis <pb ed="TBOO" n="VII.159"/>videlicet est 43 ad 60 proxime.
                    Sed magni etiam viri magnis erroribus interdum sunt obnoxij.</p>
                <p rend="indent">Secundam mei libri partem te nondum evolvisse asseveras, et
                    perpauca in eo legisse, adeo ut saltem animadversiones in <persName
                        ref="Mästlin, Michaeæ">MÆSTLINUM</persName> obiter percurreris. Imo quantum
                    e literis tuis percipere possum, inutilem vel minus necessariam fuisse eam
                    operam censes, qua in secunda isti libri portione aliorum de hoc Cometa placita
                    sub incudem revocavi, siquidem ea, quæ Geometrice a me priore in parte
                    demonstrata sunt, a nemine convelli possint. At longe aliter sentiendum duco.
                    Nam aliorum observationes et demonstrationes, si recte se habeant, magnum
                    veritati suffragium præbent, præsertim in diversis locis ab alijs atque alijs
                    personis administratæ. Nam licet ea, quæ Geometrice demonstrantur, recte
                    constent, tamen cum observationes, quæ per media mechanica fiunt, ubique non
                    rite perficiantur, evenit quod ipsæ conclusiones, utut prætextum Geometricarum
                    demonstrationum faciant, sæpenumero frustraneæ sint. <pb ed="A" n="101v"/>Sic
                    nostram Lunæ latitudinem maximam in dubium vocare (ut etiam mutationem
                    latitudinis affixarum stellarum iuxta variatam Eclipticæ ab Æquatore
                    digressionem in quibusdam alijs prius ad me datis literis) non vereris. At cum
                    ex observationibus ROTHMANNI in remoto loco et alijs organis exploratis rem
                    eodem modo se habere intellexeris, forte meis inventis facilius acquiesces,
                    licet ea per se adeo rata sint, ut nullo extraneo indigeant testimonio. Atque
                    tum ob hanc, tum etiam alias necessarias causas in primo membro secundæ partis
                    eorum scripta expendi, e quibus Cometam hunc æthereum fuisse competenter mecum
                    probatur. Ne quis suspicetur omnium aliorum animadversiones a meis inventis
                    prorsus alienas fuisse, quod tamen per se non admodum curârim, salva tantum ipsa
                    veritate, quæ opinionibus hominum quidem impugnatur, sed non expugnatur, quæ
                    etiam in ipsis rerum penetralibus et medullis a plurimorum captu abscondita
                    latet. In posteriori vero membro reliquorum, qui contrarium senserunt,
                    ratiocinationes everti, ut remotis et refutatis eorum contradictionibus veritas
                    libera per se effulgeret. Nec levibus paralogismis quatuor magnæ autoritatis
                    viri e diversis locis in hoc consenserunt, ut Cometam tam propinquam terris
                    probarent, quo parallaxin 5 vel 6 partium efficeret, ideoque longe infra Lunam
                    vix 8 vel 9 hinc remotum Terræ semidiametris, uti etiam e certis observationibus
                    Geometricis demonstrationes prætenderunt, quibus vel erudito alicui Mathematico,
                    si non circumspecte omnia perpenderit, rem <pb ed="A" n="102r"/>ita se habere
                    persuaderet, adeo ut Philosophus vester Aristotelicus <persName ref="Erastus"
                        >ERASTUS</persName> non dubitârit Mathematicorum suffragia in hoc Cometa
                    citare, asserens ipsum iuxta Peripateticorum dogmata fuisse in elementari mundo
                    e fumositatibus incensis concretum, eo quod quidam ex illis parallaxin eius <pb
                        ed="TBOO" n="160"/>ista, quæ in Luna sit, maiorem demonstrare conati sint.
                    Sic veritas sæpe vim patitur, nisi ea, quæ falsa sunt, solerter semoveantur.
                    Præterea multa circa hoc totum negotium in secunda parte continentur, de quibus
                    in priore non dabatur disserendi occasio. Perlege igitur per otium et hanc
                    posteriorem libri distinctionem diligenter, et tum demum tuum de ea iudicium
                    prome. Dicis te rudes eiusdem Cometæ fecisse observationes, quibus iuxta
                    REGIOMONTANI placita eum minime sublunarem fuisse deprehenderis, idque <persName
                        ref="Wittich, Paul">WITTICHIO</persName> ad me proficiscenti prius
                    indicasse. At ille cum hîc adesset, nihil tale sentiebat, sed erat prorsus
                    Peripateticorum opinione imbutus, Cometas omnes in aëre infra Lunam vagari,
                    illicque e fumositatibus e Terra attractis exarescere. Ideoque MÆSTLINI et
                    aliorum contraria placita improbabat, quam tamen sententiam, antequam hinc in
                    Germaniam rediret, mutavit, eo quod e meis observationibus vel in illo Cometa,
                    qui anno 8 apparuit, quo tempore mecum fuit, aliter se rem habere institueretur.
                    Memini tamen teipsum aliquando mihi, cum <placeName ref="Rostock"
                        >Rostochium</placeName> peregrinando transirem, dixisse, nullam in eo Cometa
                    te invenire potuisse parallaxin, imitando mentem REGIOMONTANI, et per azimutha
                    atque altitudines cum interlapso tempore rem omnem explorando, unâque tunc <pb
                        ed="A" n="102v"/>temporis instrumentum ostendisti, quo observationem hanc
                    aggressus es, quod tamen tale mihi videbatur, ut si per aliud parallaxin 10 vel
                    15 graduum reperisses, non ob id sequeretur, Cometam hunc elementarem fuisse,
                    <app><lem wit="#Friis">nam</lem><rdg wit="#A">non</rdg></app> maior in azimuthis et altitudinibus simul capiendis requiritur diligentia,
                    quam hactenus a multis est perspecta, præsertim in tam subtili negotio, ubi e
                    minimis maxima eruuntur, et temporis exquisita in quinis vel denis secundis
                    cognitio, qualis necessaria erat, tibi satis perspecta esse nequaquam potuit.
                    Non enim per altitudines stellarum ea satis præcise indagatur, ut alias monui.
                    Atque ob id eveniebat, ut operationem, velut ipsemet tum fassus es, absolvere e
                    REGIOMONTANI præscripto nullatenus potueris.</p>
                <p rend="indent">Tandem concludis, non opus fuisse de re nunquam recurrente tantum
                    laboris suscipere, ut omnes motuum circumstantias tam accurate demonstrarentur,
                    dummodo saltem, an in ætherea, an vero elementari regione versentur Cometæ,
                    nobis constiterit, siquidem hac de re inter Philosophos præcipua movetur
                    controversia. Et per Halonum similiumque meteororum instabilitatem atque
                    evanescentiam etiam Cometas non indigere admodum diligenti animadversione,
                    inferre conaris, adeo ut subiungere non dubites, extingui cum ipso meteoro eius
                    generis scripta. Quam vero sincere et recte hæc a te proferantur, aliorum esto
                    iudicium. Certe ROTHMANNUS longe aliter de meis laboribus in hoc Cometarum
                    negotio accurate enodando sentit, ut vel e portione literarum <pb ed="A"
                        n="103r"/>eius nuper ad me datarum, quam unâ me mittere dixi, <pb ed="TBOO"
                        n="VII.161"/>videre licet. Aliter etiam <persName ref="Scultetus"
                        >SCULTETUS</persName> (ut e particula eius epistolæ non ita dudum ad me
                    scriptæ, quam etiam tibi describi curavi, patet) de hac re iudicat, unâque
                        <persName ref="Monavius">MONAVUM</persName> quendam, virum doctum in Silesia,
                    mihi autem incognitum, ad se scripsisse refert, ut aliorum tomorum apud me
                    editionem urgere velit, licet unâ conqueratur de huius seculi <app><lem wit="#Friis">ingratitudine</lem><rdg wit="#A">ingratudine</rdg></app>,
                    quod dignum non sit, ut solida veritas ei in talibus communicetur. Nihil enim
                    iam fere tam bene dictum factumque est, quod non cavillando depravetur. Sed
                    agedum videamus, an merito nostri labores hac in parte ita a te vel quoquam alio
                    extenuentur, quasi ob subiecti, de quo agunt, evanescentiam inutiles et non
                    magni aut diuturni momenti existant. Quæstio hæc de Cometarum situ, æthereusne
                    sit an elementaris, et quomodo generentur, non est nova neque levis, sed multis
                    ab hinc seculis ab antiquissimis Philosophis longe ante <persName
                        ref="Aristoteles">ARISTOTELEM</persName> (quorum etiam plerique rectius quam
                    ille hac de re senserunt) diu multumque magno conatu et subtilissimis
                    argumentationibus agitata, ut vel e SENECÆ libro, quem de Cometis reliquit,
                    satis apparet. Neque tamen usque ad hæc tempora penitus disquisitum est, quidnam
                    sint Cometæ, et ubi procreentur, eo quod veteres et modernorum etiam plurimi non
                    e certis observationibus per apodixes Mathemadeas nodum hunc plus quam Gordium
                    resolvere aggressi sint, sed saltem argutijs quibusdam et opinationibus atque
                    logisticis subtilitatibus rem omnem absolvere præsumpserunt, assumentes plæ<pb
                        ed="A" n="103v"/>raque pro concessis, quæ prius inquirenda demonstrandaque
                    erant, an ita se haberent nec ne. Idcirco operæ precium duxi, e ratis
                    observationibus veritatem exactam hac in parte inquirere, Geometriceque
                    demonstrare, ne Peripateticorum et aliorum argutiæ veritati, ut tot iam seculis
                    factum est, amplius fucum facerent. Id autem e parallaxibus Cometarum
                    pervestigandum nemo Mathematum gnarus ignorat; at cum parallaxes illæ subtili
                    inquisitione indigeant, adeo ut facile error aliquis tacite subrepat, nisi omnia
                    admodum circumspecte administrentur, imo impossibile etiam sit, parallaxes
                    certas enucleare, nisi etiam motus proprij Cometæ adhibeatur præcisa ratio:
                    requiritur utique necessario, ut cursus eius apparens quam diligentissime,
                    quoties per serenitatem fieri potest, cœlitus denotetur, quod sane non
                    efficitur, nisi inquiratur, qualem habeat ad Eclipticam, respectu longitudinis
                    et latitudinis, atque Æquatorem, quoad ascensionem rectam et declinationem,
                    dispositionem, hincque unâ constet, qualem etiam ductum proprium designet, et
                    quomodo in eodem moveatur, qualique ratione indies cursum suum variet. Sine his
                    enim aliquis frustra parallaxin perscrutari tentârit. Motus enim proprius plus
                    afficit Cometæ apparentias quam ea diversitas, quæ ratione parallaxium, si forte
                    quam habuerint, contingit. Sunt igitur hæc duo solerter discernenda
                    diligenterque inter se conferenda. Hinc etiam <pb ed="TBOO" n="162"/>ea, quæ a
                    summo illo <persName ref="Regiomontanus">REGIOMONTANO</persName> et quibusdam <pb ed="A" n="104v"/> alijs neotericis de
                    Cometarum parallaxibus <app><lem wit="#Friis">pervestigandis</lem><rdg wit="#A">pervestiganda</rdg></app> varie et erudite adinventa sunt, etiam si
                    quoad demonstrationem recte se habeant, tamen cum præsupponant id in  Cometis
                    fieri, quod vel rarissime vel nunquam accidit, eos videlicet destitui omni motu
                    proprio et nullo alio, quam universali illo primi mobilis diurno circuitu,
                    convolvi, in  praxi ipsa inutilia prorsusque supervacanea sunt. Patet  itaque,
                    si id quod controversum est, iustam meretur disquisitionem, utrum videlicet
                    Cometæ sint ætherei, nec ne, idque  sine parallaxium investigatione fieri
                    nequeat, parallaxes vero absque diligenti dispositione, quoad præcipuos  cœli
                    circulos proprijque ductus limites et diurni motus alterationem nequaquam
                    dignosci queant, consequens esse, non iudicandum inutilem et supervacaneum
                    laborem, ex  observationibus certis demonstrare Cometarum longitudines,
                    latitudines ductumque circuli, sub quo moventur, qualique tenore cursum suum
                    absolvant, quomodo eum certa  lege adaugeant vel etiam inhibeant, cum sine his
                    alterum, quod principaliter inquirendum venit et in dubium vocatur, decidi
                    nequeat. Imo postquam constiterit, eos in  æthere ipso versari, plurimum
                    negotium hoc confirmat et illustrat, si per convenientem Hypothesin eorum cursus
                    instar Planetarum demonstretur et in numeros resolvatur. Sic enim plenius et
                    citius alijs persuadeatur omnino cœlestem illis inesse naturam ab aliorum
                    Planetarum proprie tatibus non admodum alienam, nisi quod non perpetua  sit
                    adeoque exaltata ut in reliquis errantibus stellis. Sed  facilius est aliorum
                    indefessos labores carpere et extenuare, quam imitari vel etiam superare. </p>
                <p rend="indent">Porro quod Cometæ instar meteororum disparent, nec semper durent,
                    nil probat eorum motum et habitudines diligenter non esse disquirenda. Nam licet
                    alij atque alij certo tempore conspiciantur tandemque paulatim consumantur,
                    redeunt tamen rursus alij. <pb ed="A" n="104v"/>Nec ullum fuit seculum, quod non
                    aliquos conspexerit Cometas, quos et valde admirati semper sunt homines, tanquam
                    magnum aliquid novum et insolitum, adeo ut plus semper eorum mentes moverint hæ
                    crinitæ stellæ, quam reliqua mundo coæva sidera. Licet vero aliquando conspecti
                    Cometæ non ita diu post dispareant, neque intra diutinum tempus alij redeant,
                    adeo ut interdum in 20 annis vix aliquis apparuerit, eo sane maiorem operæ
                    precium est adhibere diligentiam in pervestigandis eorum apparentijs, dum durant
                    et adsunt, quo eo melius de talium Phænomenorum situ, motu et natura
                    controversia tamdiu varie disceptata dirimi possit; ex quo non semper talis
                    occasio offeratur, ut in reliquis sideribus, quæ omni serena nocte, quotquot
                    Horizontem exuperârunt, conspicere observareque licet, si modo ea cura mortalium
                    mentes traheret. Propter has itaque et plures alias causas necessarium <pb
                        ed="TBOO" n="VII.163"/>et utile est admodum sedulam in Cometarum situ et
                    motu adhibere descriptionem. Præterea licet illi per se non satis digni
                    viderentur, quorum causa tantos labores exantlare oporteat, est tamen quiddam
                    aliud, cur idipsum fieri pro perpetuis illis sideribus totiusque cœli natura et
                    dispositione penitius <app><lem wit="#Friis">perscrutandis</lem><rdg wit="#A">perscrutandi</rdg></app> adeo expediat, ut aliunde idem vix constare
                    queat. Ideoque ego ex hac accurata Cometarum præteritis annis consideratione
                    multa ad totam rem Astronomicam facientia, quæ non parvi momenti sunt,
                    deprehendi; ut: cœlum non constare ullis realibus, duris et impervijs orbibus,
                    velut tota credidit Antiquitas et recentiorum adhuc quam plurimi: nullos dari
                    epicyclos: Terram revera annuatim non circumire, <pb ed="A" n="105r"/> et
                    pleraque alia, de quibus circa finem totius operis copiosius tracto. Sicque per
                    hanc ascititiorum et novorum siderum exquisitam animadversionem viam paro, imo
                    fundamenta pono ijs, quæ in toto illo opere Astronomico circa perennium et mundo
                    coævorum astrorum apparentias ac revolutiones redintegranda, et quasi de novo
                    instauranda, favente divino auxilio, proposui, in quibus etiam indies arduo et
                    indefesso conamine elaboro. Imo et in his libris de neotericis cœli Phænomenis
                    multa ad rem Astronomicam rectius quam hactenus constituendam diu frustra
                    desiderata proponuntur, qualia sunt Solaris cursus exacta restitutio, Lunaris
                    latitudinis emendatio, affixarum stellarum verificatio et plæraque alia, quæ per
                    occasionem harum secundariarum stellarum Astronomiæ cultoribus non parvo a me
                    labore et studio conquisita communico. Sic etiam novam hanc Hypothesin mihiipsi
                    usque in publicationem integri operis Astronomici reservassem, nisi Cometa ille
                    anni 1577 circa Solem revolutus me invitasset, ut eius propalationem eo in libro
                    admitterem; adeo multa et magna vel ex hac sola Cometarum occasione, hactenus
                    minus perspecta, in lucem protulimus, et favente Numine, imposterum proferemus
                    uberius. Quod si talia scripta unâ cum ijs, de quibus agunt, Phænomenis, evanida
                    sunt, utique vel ob perennium corporum, de quibus unâ multis in locis agunt,
                    considerationem aliquando superesse merebuntur, nec ita facile, ut tu ominaris,
                    abolebuntur. Et forte tam diu atque toties usque ad fastidium repetita cantilena
                    de primo mobili et sphæricis tyrocinijs, vulgaribusque Planetarum theorijs (quæ
                    omnia nihil novi et antea desiderati inveniunt aut constituunt) apud peritos et
                    gratos <pb ed="A" n="105v"/>permanebunt. An ignoras, quod <persName
                        ref="Hipparchos">HIPPARCHUS</persName> ille laudatissimus et antiquissimus
                    Astronomus nunquam nobis reliquisset canonicam omnium affixarum stellarum tam
                    sedulam et operosam descriptionem, nisi e Nova Stella suo tempore exorta, quæ
                    procul dubio paulo post disparuit, ad tam immensum laborem exuperandum incitatus
                    fuisset, ut de ipso <persName ref="Plinius major">PLINIUS</persName> testatur. Et sane post illum nihil simile a quoquam
                    hominum, elapsis circiter 2000 annis, peractum est. Nam <persName ref="Ptolemaios">PTO<pb ed="TBOO" n="VII.164"
                    />LEMÆUS</persName> eiusque posteri annotatione Hipparchica acquieverunt, habita saltem
                    promotionis totius octavæ sphæræ ratione. Ideoque <persName ref="Regiomontanus">REGIOMONTANUS</persName> hunc abacum
                    affixarum stellarum magis divinum quam humanum opus vocat et non prophanandum
                    aut vulgo concredendum thesaurum. Neque id citra rem æstimat. Memineris etiam,
                    quæ et quanta <persName ref="Archimedes">ARCHIMEDES</persName> vel vilissimarum
                    arenarum occasione impulsu <persName ref="Gelon">GELONIS</persName> Siculûm
                    Regis nobis reliquerit. Sic etiam alias sæpe e rebus minimis neque diu
                    durantibus causa hominibus oblata est longe maiora et stabiliora extruendi
                    pervestigandique, de quibus nunc non attinet plura dicere. Video enim me iam in
                    rescribendo nimium fuisse et epistolæ leges non parum transgressum; quam
                    immorationem æqui bonique consulas, quodque tecum de hac materia lubenti animo
                    conferam, ascribas. Vale, et librum illum M. <persName ref="Camerarius"
                        >CAMERARIJ</persName> de hoc eodem Cometa <placeName
                        ref="Frankfurt an der Oder">Francofurti ad Oderam</placeName> (ut puto)
                    editum, da operam, ut brevi habeam. Cuperem etiam inspicere <persName
                        ref="Simon a Quercu">SIMONIS a Quercu</persName> scriptum de quadratura
                    circuli. Id enim nondum mihi allatum est. Quod si unâ mihi procuraveris, rem
                    feceris pergratam. Iterum <pb ed="A" n="106r"/>quam felicissime vale, et ante
                    brumalem glaciem rescribe. <placeName ref="Uraniborg">Uraniburgi</placeName>
                    inter alias quamplurimas occupationes festinanti calamo utut prolixæ datæ die 4.
                    Novembris Anno 88.</p>
                <p rend="indent">Quodsi Princeps vester illustrissimus adhuc papyrum aliquam meæ
                    officinæ opportunam Rostochium miserit, da operam, ut eam ab iniuria hyemis et
                    pluviarum tutam quam citissime recipiam. Rogo etiam peramanter, velis nunc
                    statim ad me artificem aliquem transmittere, qui sculpendi in ligno artem
                    excellenter calleat. Tali enim per hybernum tempus et forte etiam tota æstate
                    opus habeo ob figuras tum instrumentorum tum aliarum designationum varias ligno
                    insculpendas, quæ postea imprimendæ veniant. Si itaque eiusmodi hominem mature
                    procuraveris et prima quaque occasione huc miseris, rem feceris mihi magnopere
                    gratam et amicitiæ nostræ convenientem. De mercede eius, ubi advenerit, facile
                    inter nos conveniet. Si quid exposueris viatici, restituam.</p>
            </div>
        </body>
    </text>
</TEI>
