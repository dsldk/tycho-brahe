<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Heinrich Brucaeus</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 1166-168</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Heinrich Brucaeus</persName>
                    <placeName>Rostock</placeName>
                    <date when="1589-03-23"/>
                </correspAction>
                <correspAction type="received">
                    <persName xml:lang="da" key="brahe_tycho_1546">Tycho Brahe</persName><persName xml:lang="en" key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date>1589. 23. marts</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-04-12" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.166"/>
                <opener><persName ref="Brucaeus, Heinrich">HENRICUS BRUCÆUS</persName> AD TYCHONEM BRAHE.<lb/>S. D.</opener>
                <p><pb ed="A" n="106v"/>LEGI responsionem tuam ad meas literas de Cometa, in qua non
                    eo candore usus videris, quem expectabam, nec eo animo nostra accepisse, quo
                    scripta sunt. Miraris, me tuam Hypothesin probare, cum veterum autorum errores
                    mordicus tueri soleam. Quid ita? An quia infinitis tenebrionum erroneis
                    sententijs non assentiar, miraris? Ego vero levitatis magnæ, ingenij parvi,
                    imbecillis iudicij arbitror, non recte expensis adversariorum opinionibus,
                    quibus calumniandi quam recte sentiendi maior est cura, subito assentiri. Soleo
                    ego diu multumque premere, quæ contradicuntur, et quomodo refelli queant,
                    cogitare, tum vel in priore sententia persistere, aut etiam aliter sentientibus
                    adhærere. Non me movent convitia, quibus tenebriones veteres tam Medicos quam
                    Philosophos obruunt, et hac ratione turbæ indoctæ fucum faciunt. Mihi veritatis
                    semper magnum fuit studium, <pb ed="TBOO" n="VII.167"/>dissentiendi levitas
                    semper invisa. Quod vero Dithmarsus iste tuam Hypothesin surripuerit, non est,
                    quod hoc te admodum moveat. Cum enim observationibus destituatur, e quibus
                    Hypothesis confirmatur et motuum ratio construitur, nihil profecerit, alienis
                    plumis se ornasse, neque intelligentibus persuaserit, suum esse inventum. Perge
                    in opere inchoato, et macte animo prosequere institutum. Hæc ad immortalitatem
                    via.</p>
                <p rend="indent">Quod vero de Lunæ maxima latitudine scribis, quam 15 scrupulis
                    statuis Ptolemaica maiorem, non facere magnum in eclipsibus discrimen, quæ circa
                    nodos incidunt, verum est; attamen in maxima distantia a nodis, in qua eclipses
                    incidere possunt, aliquid, credo, dabit. Sed quare me in tenebrionis sententiam
                    trahis, qui sidera humore vesci credidit, cum alio nostra spectet oratio?
                    Videbimus, quam solide a te eorum sententia refellatur, qui sentiunt, hunc <pb
                        ed="A" n="107r"/>aërem undiquaque permeabilem cœlestem regionem implere.
                    Quantum enim ex literis ad <persName ref="Peucer">PEUCERUM</persName> datis colligere possum, statuisti omnium
                    sententias secus sentientium refellere. Hypothesin quoque tuam explicas. Verum
                    ego prius de ea cum quodam, qui apud te fuit, contuli, et videor assecutus. Quod
                    autem scripsi totam tractationem de Cometis circa individua versari, quorum
                    cognitio unâ cum ipso Cometa intercidit, verum est, cum nec motus idem, nec
                    corporis forma eadem unquam sit reditura. Non ivero tamen infitias, multa cum
                    his tradi posse, ut non pauca tuo operi sunt inserta, quæ ingeniose inventa et
                    cum iudicio accommodata ad alia plura transferri commode possint. Quare non est,
                    quod sphæricorum libellorum ætatem superatura scribas, quorum plerique non
                    Bosphorum visent, ut de suis poëmatis prodidit <persName ref="Horatius">HORATIUS</persName>, sed pharmacopolia et
                    cauponas, ut habeant, in quod piper, thus, largum et alia eius generis reponant.
                    Atque utinam Sphæricis id tantum libellis usuveniret, et non maximæ parti
                    scriptorum, quæ hisce temporibus in lucem eduntur, nisi forte in Bibliothecis
                    aliquandiu delitescant blattis et tineis exposita. Quid itaque de meis mihi
                    pollicear, ipse intelligis; spem magnam immortalitatis suorum scriptorum alijs
                    relinquo. Non est autem, quod graviter feras, quod de Cometæ distantia scripsi.
                    Sic enim acceperam: post enim animadverti, de apparente te loqui.</p>
                <p rend="indent">Quod ad postremas tuas literas attinet, quibus nostri <hi rend="it"
                        >sat Boreaæ datum</hi>
                    <pb ed="A" n="107v"/>meministi, quid aliud tibi respondeam, quam quod summis
                    tam Medicis quam Philosophis visum est, non habeo, quorum ea fuit sententia,
                    cœlum sequi hominum naturas. Durum et asperum dura et aspera ingenia ferre,
                    moderata temperatum. Id naturalibus rationibus posset confirmari, sed
                    supersedeo. Quod si aliqui studijs liberalibus exculti, aut bonorum consuetudine
                    humaniores et civiliores evaserint, hoc veterum sententiam minime evertit. Ipse
                    si progrediare versus Bo<pb ed="TBOO" n="VII.168"/>ream, sic re ipsa
                    deprehendes. Nec volo comparationem, quæ semper est odiosa, instituere.
                    Sufficit, utplurimum ita se habere. Possent enim incidere causæ, quæ cœli sive
                    aëris constitutionem nihil morentur. Nam et Scythæ non pauci temperata satis
                    loca incolunt, barbari tamen et inhumani permanent, sic a puero educati. Et
                    alij Regum aut Magistratus studio ad humanius vitæ genus transferuntur. At
                    Philosophi hasce causas restringunt, et quid aër per se efficiat, referunt,
                    Bœotoque aëre natum scribunt.</p>
                <p rend="indent">Sculptorem conveni, is se adfore aperto mari pollicebatur et in
                    Insulam tuam traiecturum; verum non apparuit. Ex hisce literis et chartulis
                    adiunctis, intelliges, quid actum sit; quid fieri insuper velis, perscribes.
                    Bene vale, amantiss. TYCHO. Rostochij 23. Martij An. 1589.</p><lb/>
                <p rend="rightMargin"><persName ref="Brucaeus, Heinrich">Henricus Brucæus</persName>, <lb/>plane
                    tuus.</p>
            </div>
        </body>
    </text>
</TEI>
