<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Thaddaeus Hagecius</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder xml:lang="da">Carlsbergfondet</funder><funder xml:lang="en">Carlsberg Foundation</funder>
            </titleStmt>
            <editionStmt>
                <edition/>
            </editionStmt>
            <publicationStmt>
		<publisher xml:lang="da">Det Danske Sprog- og Litteraturselskab</publisher>
		<publisher xml:lang="en">Society for Danish Language and Literature</publisher>
                <pubPlace xml:lang="da">København</pubPlace><pubPlace xml:lang="en">Copenhagen</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab xml:lang="da">Copyright © 2019, Det Danske Sprog- og Litteraturselskab</ab><ab xml:lang="en">Copyright © 2019, Society for Danish Language and Literature</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc>
                        <msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="B">
                        <msDesc xml:lang="da">
                            <msIdentifier>
                                <settlement>Wien</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.14</idno>
                                <msName>empty</msName>
                            </msIdentifier>
                        </msDesc>
                        <msDesc xml:lang="en">
                            <msIdentifier>
                                <settlement>Vienna</settlement>
                                <repository>Österreichische Nationalbibliothek</repository>
                                <collection>empty</collection>
                                <idno>cod. Vindob. lat. 10686.14</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 244-255</bibl>
                    </witness>
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName key="hagecius_thaddaeus_1525">Thaddaeus Hagecius</persName>
                    <placeName xml:lang="da">Prag</placeName><placeName xml:lang="en">Prague</placeName>
                    <date when="1590-06-11"/>
                    <note>n.s.</note>
                </correspAction>
                <correspAction type="received">
                    <persName key="brahe_tycho_1546">Tycho Brahe</persName>
                    <placeName>empty</placeName>
                </correspAction>
            </correspDesc>
            <creation><date xml:lang="da">1590, 11. juni n.s.</date><date xml:lang="en">1590, 11 June NS.</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-06-03" who="#pz">Filen etableret. Sideskrift og afsnit indsat.
                korrektur påbegyndt.</change>
            <change when="2019-06-04" who="#pz">Korrektur afsluttet.</change>
            <change when="2019-05-28" who="#pz">Filen revideret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.244"/>
                <opener><persName ref="hagecius_thaddaeus_1525">THADDÆUS HAGECIUS</persName> AD <persName ref="brahe_tycho_1546">TYCHONEM BRAHE</persName>.</opener>
                <p rend="noIndent"><pb ed="A" n="114r"/>ACCEPI tandem, nobiliss. et doctiss. TYCHO, exoptatissimas
                    tuas epistolas, et multis nominibus admodum gratas, non solum quod abs te,
                    omnium amicissimo, amicissime scriptæ, sed etiam quod rerum Astronomicarum
                    pulcherrima dissertatione refertæ essent. In quibus dum primordia initæ inter
                    nos amicitiæ suavissima recordatione commemoras, in eo tuæ naturæ bonitatem
                    prodis. Ne vero tuo quantulocunque silentio igniculi illi amoris nostri mutui
                    viderentur aliquo modo consopiti, idcirco humanissima iucundissimaque ista
                    commemoratione contractæ amicitiæ et multarum rerum utilium doctissima
                    expositione prudenter de novo eos excitare voluisti. Quæ omnia adeo mihi grata
                    et accepta advenerunt, ut his gratiora, hoc præsertim tempore, mihi obtingere
                    non potuerint, tantum abest, ut prolixitas earum ulla ex parte mihi molesta
                    fuerit: imo vero erudita illa abs te suscepta disputatio tam ardens in me eius
                    rei auxit desiderium, mirificamque voluptatem in animo meo excitavit, ut non
                    semel atque iterum, sed toties totam illam disputationem relegere non piguerit.
                    Pro qua summa sane tua illa erga me humanitate et tam suavi iucundoque ac utili
                    per literas colloquio maximas quas possum tibi ago et habeo gratias. Porro quod
                    ex meis quaternis, quas te accepisse scribis, nullæ vel interierint vel
                    resignatione atque lectione gravitatem suam amiserint, id quoque iucundissimum
                    lectu mihi fuit. Toto enim præterito anno admodum anxius eram <pb ed="TBOO"
                        n="VII.245"/>animi, an illas cum libro <persName ref="werner_johannes_1468"
                        >VERNERI</persName> acceperis. Iam vero liberatus suspicione quadam, quasi
                    pravo studio cuiusdam mei æmuli interceptæ et suppressæ fuissent, loco illius
                    anxietatis longe maiorem sentio voluptatem. Quod autem tardius responderis, in
                    mitiorem interpretor id partem, quomodo sanctissima amicitiæ iura postulant, ita
                    ut nulla opus sit hac in re apud me excusatione: qui, si quis alius, quantisnam
                    occupationibus distineare, optime novi, neque causam iustam habeo, ut ex
                    tardiore responsione de tuo in me amore quicquam addubitem. Sed et
                    diuturniusculum, liceat ita tecum loqui, illud silentium abunde compensasti, non
                    tantum bene longa epistola, rebus pulcherrimis utilissimisque referta, sed
                    duplicis quoque scriptionis labore: nimirum ideo, ut si alteram contingeret
                    perire, altera saltem conservaretur et sarta tectaque redderetur. Accidit autem,
                    quod commodum utraque felici cursu mihi reddita est, sed posterius illa, quam ad
                    me vir clariss. D. <persName ref="winsheim_veit_1521">VINSHEMIUS</persName> misit. Qui
                    tuus labor iteratus merito a me requirit, ut ego quoque, pro eo, siquidem studij
                    et benevolentiæ plenus est, iterum tibi agam gratias. Huc accedit, quemadmodum
                    ipse merito quereris, quod desint nobis certi homines, quibus nostra tuto et
                    cito perferenda demus. Rarissimi enim sunt, qui vel hinc isthuc, vel isthinc ad
                    nos commeent. Quod si interdum aliqui sese offerunt, tum vel negocia, vel aliæ
                    causæ, puto absentia ab urbe, aut valetudo adversa, aut ignotus hospes atque
                    viator, facultatem scribendi abripiunt: quomodo anno superiori mihi contigit,
                    cum opportunitate illa scribendi ad te per nobilem quendam vestratem, qui a Rege
                    vestro falcones Imperatori nostro attulerat, minime uti potuerim. Quamobrem
                    inter nos id semper firmum ratumque esto: si deinceps aliqua cessatio ob
                    quamcunque causam ex utravis parte obvenerit, nihilominus nos simus inter nos,
                    quales esse debemus, amicissimo videlicet animo et constantissima voluntate
                    coniuncti.</p>
                <p rend="indent">Verum hisce sive excusationibus intermissi officij, sive constantis
                    amicitiæ ac benevolentiæ protestationibus omissis, ad alias potius epi<pb ed="A"
                        n="114v"/>stolæ partes, in quibus de rebus ipsis mecum agis et tam
                    liberaliter disputas, iam accedo. Quæ ut me mirifice delectârunt, ita mihi,
                    scribo ingenue, ut alienus ab ostentatorum simulata sui extenuatione, ruborem et
                    pudorem haud exiguum incusserunt. Nam primum quod tam multa in meam laudem
                    dixeris, quæ ingenij mei tenuitas sustinere vix, aut ne vix quidem potest, id
                    ego totum amori in me tuo tuæque præstanti eximiæve humanitati adscribo, simul
                    etiam gaudeo, me abs te sic diligi, et tuam tamque præstantem ac egregiam erga
                    me voluntatem permagni facio. Sed rursum, ut, memor illius, quod descendisse de
                    cœlo fertur, <hi rend="it">Nosce te ipsum</hi>, haud parum erubescam, res ipsa
                    cogit, et pudorem mihi vel invito extorquet. Etenim quis ego sum, mi optatissime
                    TYCHO, qua doctrina, quibus ornamentis præditus, cui ab homine nobilissimo, <pb
                        ed="TBOO" n="VII.246"/>doctissimo et optimo, tantum laudis tribuatur? Si
                    quid olim in me, sive studij, sive diligentiæ in disciplinis Mathematicis, in
                    quibus tu ita excellis, ut inter artifices et restauratores merito summum locum
                    obtineas, aut fuit, aut etiamnum est, in ista ingravescente mea ætate, id fuit,
                    profecto, estque hoc tempore, tam perexiguum, ut infra mediocritatem vix
                    consistere queat. Ut taceam, quod curæ domesticæ, medica professio,
                    ingravescens, ut dixi, ætas (superavi enim iam DEI beneficio annum magnum <app>
                        <lem wit="#TBOO">climacterem</lem>
                        <rdg wit="#A">clemacterem</rdg>
                    </app>) multa ex eis mihi excusserunt. Itaque licet adhuc libere interdum meam
                    sententiam de his profero: tamen mihi nihil arrogo, sed velut homo veritatis
                    amantissimus rectius sentientibus non gravatim subscribo: cuius rei te unicum,
                    instar omnium locupletissimum testem adduco. Quamobrem gratissimum fuit auditu
                    et admirabile visum, quod ad alia, sicut scribis, te ex parallaxibus &#x2642;,
                    quando fuit in opposito &#x2609;, viciniorem terris ipso Sole deprehendisse;
                    quod non nisi ex <persName ref="kopernikus_nikolaus_1473">COPERNICI</persName> hypothesibus,
                    vel ex tuis, nuper abs te excogitatis, salvari potuisse asseris: idque non
                    temere, sed certis rationibus confirmatus. Ad quam rem etiamsi non intenderim
                    animum, tamen tibi assentiri potius quam tuas exquisitas observationes in dubium
                    vocare malo, et dico cum <persName ref="sokrates_ 0469">SOCRATE</persName>, quem, cum
                    legeret librum <persName ref="heraklit_0540">HERACLITI</persName>, dixisse
                    ferunt: <hi rend="it">Quæ intelligo proba sunt, credo et quæ non intellexi</hi>. Tuo autem illi plagiario ut patrociner, absit, sed tantum
                    gaudeo, quod eius plagium calcaris loco tibi ad rem tam præclaram et te solo
                    tantoque artifice dignam sit factum. Quod de tuis hypothesibus varij varia
                    tulerint, aut etiamnum ferant iudicia, nil mirum. Nova enim omnia facile
                    reprensionem incurrunt apud eos, qui alienis oculis vident, alienis auribus
                    audiunt, alienis ratiunculis, de veritate parum soliciti, ducuntur et idcirco ab
                    assuetis ægre se divelli patiuntur, imo ab illis discedere piaculum iudicant.
                    Ego tamen in ea sum sententia, de aliorum laboribus non esse temere ferendum
                    iudicium, quia doctorum virorum, ut libera esse solent, ita vera esse debent, de
                    rebus præsertim abstrusis iudicia, quemadmodum hac in parte Magnificus D.
                        <persName ref="kurz_jacob_1554">IACOBUS CURTIUS</persName>, ab arcanis
                    consilijs Imperatoris et Procancellarius Imperij dignissimus, dominus et amicus
                    meus singulariter observandus, et alij quidam prudenter et sapienter se
                    gesserunt, qua de re <pb ed="A" n="115r"/>ipse D. <persName ref="kurz_jacob_1554"
                        >CURTIUS</persName> plenius ad te perscribet. Est enim, ut in rebus omnibus,
                    ita in hisce Mathematicis studijs vir iudicio acri et perspicacissimo
                    præditus.</p>
                <p rend="indent">De <persName ref="Winckler">NICOLAO WINKLERO</persName> non est cur
                    respondeam, vel tecum agam pluribus. Valeat, et negligatur sane. Nihil enim ab
                    illo sperari potest: de quo, quod ne quidem prima elementa Astronomiæ didicerit,
                    satis liquet: cuiusmodi fere omnes aut saltem maior pars eorum sunt, isti
                    triobolares Calendariopæi, vates mendacissimi. An iste peculiare <pb ed="TBOO"
                        n="VII.247"/>aliquod scriptum de Cometa anni 80 ediderit, nunquam
                    intelligere potui. Recitavit saltem illas absurdas parallaxes in vanissimo suo
                    Prognostico anni 82. Illum etiam alterum perturbatum, perplexum, obscurum et
                    arrogantem, et suas nugas pro magna sapientia et exquisita doctrina nobis
                    venditantem, missum faciamus. Per nos suis nugis intricatissimis se oblectet.
                    Utinam saltem eius amicitia tecum non sit fucata, et non ferat secum quasdam
                    benevolentiæ præstigias.</p>
                <p rend="indent">Quod <persName ref="mastlin_michael_1550">MÆSTHLINUM</persName> contra me
                    defenderis, sed ego illam defensionem impugnaverim, non feci id, mihi crede, mi
                    TYCHO, vel dissensionis studio, vel quod veritatem agnoscere noluerim, aut quod
                    existimaverim, te eam defensionem alieniore erga me animo suscepisse, aut
                    denique quod <persName ref="mastlin_michael_1550">MÆSTHLINO</persName> studiose contradicere
                    in animum induxerim: quem ego non solum ob eius præclaram eruditionem atque
                    doctrinam et in Mathematicis studijs solidam peritiam, mirificamque in illis
                    diligentiam, verum etiam ob eius erga me ignotum insignem humanitatem et
                    benevolentiam, adeoque candorem, quod me benigne et perhumaniter in suo illo de
                    Cometa anni 77 scripto monuerit, caput 9 meæ Dialexis esse emendandum, ex animo
                    complector atque exosculor, ac pro tam prompto et propenso eius in me animo iam
                    non tantum ut amico, sed ut homini doctissimo, nunc quoque habeo gratiam. Nullo,
                    inquam, alieniore animo vel abs te, vel a <persName ref="mastlin_michael_1550"
                        >MÆSTHLINO</persName> dissensi, sed quod placuit libere meam sententiam
                    proferre: ita tamen ut eam meliori iudicio submitterem, quemadmodum tute nosti
                    meum ingenium, quod neque sua pertinaciter tueri, neque viris bonis et ingenio
                    florentibus eorum doctrinæ et celebritati famæ detrahere soleat. Itaque quod tu
                    in meis non nulla corrigenda et reprehendenda tibi sumpseris, <persName
                        ref="mastlin_michael_1550">MÆSTHLINUS</persName> quoque in quibusdam amanter et modeste
                    monuerit, hoc corrigendi et reprehendendi officium ab utroque vestrûm, quoniam
                    ab ingenuo et benevolo animo profectum esse novi, non potuit non esse
                    gratissimum. Sicut contra non potui non iniquissimo animo ferre atrocia illa
                    convicia et maledicta, quæ in me impurissime et impudentissime evomuerunt
                    mastygæ illi mei, puta ille impurus, infamis et flagitijs contaminatissimus
                        <persName ref="raimondo_annibale_1505">RAIMUNDUS</persName>, et alter ei non absimilis
                    conviciator, <persName ref="graminaeus_theodorus_1530">GRAMINÆUS</persName> Verpus, huiusque
                    succenturiatus <persName ref="Lindanus">LINDANUS</persName>, arrogans et
                    petulans Episcopus: qui omnes omissa re, de qua disputatio instituta fuerat,
                    toti ad convicia et maledicta sese converterunt. Sed DEI beneficio omnibus a me
                    ora occlusa sunt, <persName ref="raimondo_annibale_1505">RAIMUNDO</persName> quidem terna
                    responsione, <persName ref="graminaeus_theodorus_1530">GRAMINÆO</persName> vero et <persName
                        ref="Lindanus">LINDANO</persName> Episcopo manu scripto mei Aquilonis
                    Historici Prodromo, utrique iam ante 9 fere annos transmisso. Quamvis autem cum
                    solo <persName ref="graminaeus_theodorus_1530">GRAMINÆO</persName> fuit <pb ed="A" n="115v"
                    />mihi suscepta disputatio, siquidem Episcopi illius nuspiam, ne unico verbulo,
                    mentionem feceram, tantum abest, ut alias uspiam <pb ed="TBOO" n="VII.248"
                    />aliquam ei inimicitiarum causam præbuerim, aut litem intenderim: tamen cum
                    ipse <persName ref="graminaeus_theodorus_1530">GRAMINÆO</persName>, quasi non satis sufficienti
                    ad maledicendum, se adiunxisset, ut coniunctis viribus me unum omni genere
                    criminationum adorirentur adobruerentque, etiam Episcopo illi seorsim respondi,
                    et pro suo merito hominem conspersit alicubi non lustrali sane aqua, sed
                    salibus, non tam nigro Momi, quam candido Mercurij sale tinctis: et quia me sua
                    reverentia claudum sutorem appellare dignata fuit, ex eadem officina sutoria
                    sutorijs formis et calopodio afflixi caput eius sine metu et periculo
                    excommunicationis. Ubique tamen luculente responsum est, in ipso Aquilone
                    Historico, qui iam multis annis teritur in multorum manibus in Imperio. Est enim
                    tribus secularibus Electoribus inscriptus. Sed huc usque publicari non potuit,
                    clam meo fucato quodam amico Typographum, qui iam initium operis fecerat, ab
                    editione deterrente. Verum apage mihi istos maledicos conviciatores a nostris
                    amicis et homine ingenuo dignis disceptationibus. Quamobrem ad has redeo.</p>
                <p rend="indent">Non, non, mi TYCHO, mihi molestum vel fuit, vel est, vel erit, si a
                    me in aliquibus dissentias. Par esto libertas pro veritate inter nos
                    dissentiendi, donec hanc liquido assequemur. Cum igitur tu quoque impugnando
                    licet me nondum mihi videaris satisfacere, amice et candide meam adhuc tibi
                    exponam sententiam. Dixeram in meis ad te, et hanc thesim constitueram:
                    Cometarum motus, quomodo Planetarum, certa lege astringi non posse. Tu contra,
                    etsi fateris quidem Cometas non ita Solem respicere, quemadmodum reliqui Planetæ
                    eum respiciunt, et propterea digressiones ab eo non ubique consimili lege
                    exhibere, imo, ut ipse ais, neque Lunam eam legem observare: negas tamen ex eo
                    inferri posse, impossibile esse, Cometarum motus ad aliquam normam per
                    convenientem hypothesim redigi posse. Difficultatem itaque in ea re confiteris,
                    impossibilitatem vero negas, propterea quod ex aliqua portione circuli de tota
                    circumferentia ratiocinatio sumi possit. Est omnino, ut dicis, mi TYCHO, quod
                    quæ difficilia sunt, ea impossibilia non sunt, quemadmodum et Comicus quodam in
                    loco testatur: nihil tam arduum vel difficile esse, quin quærendo investigari
                    possit. Et <persName ref="aristoteles_0384">ARISTOT.</persName> 1 Rhetor. illud
                    difficile esse dicit, quod cum labore aut multo tempore fit. At cum eorum quædam
                    fint, quæ summe difficilia sunt, ea certe pro impossibilibus et habita sunt
                    semper, et habentur etiam hodie, quæ tanquam deplorata reijci consueverunt. Sed
                    cum tu de summa illa difficultate non loquaris, sed tantum de ea, quæ aliquanto
                    labore superari possit, cuperem sane, eam difficultatem aliqua possibilitate tot
                    Cometarum per multa secula apparitionibus evictam fuisse, et luculente evinci.
                    Nam quæ tu de illa impossibilitate scripsisse et dubium illud amovisse scribis,
                    ea non impugno, sed aliorum quoque eru<pb ed="TBOO" n="VII.249"/>ditorum de ijs
                    deque toto hoc negocio iudicium expecto expetoque, ac plurium Cometarum obser<pb
                        ed="A" n="116r"/>vationibus confirmari cupio, quod ubi factum fuerit,
                    libenter tibi arena cedam.</p>
                <p rend="indent">Atque hæc fuit estque prima mea ratio. Altera est hæc: Si omnium
                    Cometarum motus, quotquot hucusque vel emerserunt, vel emersuri sunt, ad certam
                    aliquam formam redigendi sunt, ut certa illorum scientia haberi possit, prius
                    singulorum Cometarum habendam esse cognitionem, quomodo Planetarum et fixarum
                    stellarum. Universalia enim ex singularibus colliguntur: quæ singularia cum sint
                    infinita, persequi non possunt, et si unum deest individuum, non constabit
                    universale. Tertia ratio, quia Cometæ nova sunt lumina, et numero differunt, non
                    uno et eodem cœli loco emergunt, aliquando uni loco cœli affixa et quasi
                    stationaria visa sunt, aliquando lento, aliquando concitatissimo motu eoque
                    inordinato feruntur et quasi rapiuntur, rarissimeque perfectos describunt
                    circulos. Dices, hæc omnia fere omnibus competere Planetis, nihilominus eorum
                    periodos cognitas esse. Ita est sane, dilecte TYCHO: sed cum Planetæ sint semper
                    ijdem, certisque legibus ferantur, eorum integræ periodi observari poterant.
                    Cometæ vero quotquot huc usque fulgere visi sunt, alij et alij fuerunt nec
                    statis temporibus effulserunt, nec integros perfectosque descripserunt circulos,
                    neque id, quod sciam, a quoquam memoriæ proditum est. In tanta diversitate quid
                    obsecro facies? Etiamsi vero alicuius Cometæ motus fuisset accuratius
                    observatus, sive eius integra periodus, quod tamen nemo prodidit, sive aliqua
                    saltem portio circuli, ex qua, quomodo in stellis inerrantibus, de integra eius
                    revolutione iudicium sumi possit: tamen quis concesserit, ut hinc de quorumvis
                    Cometarum motu constituatur? In stellis inerrantibus, quas tu pro confirmatione
                    tuæ thesis meæ thesi contrariæ adducis, nimirum quamvis illæ nullam periodum a
                    condito mundo absolverint et a tempore observationum vix sextam circuli partem
                    huc usque emensæ sint, nihilominus certa quædam ratio motus apparentis explorari
                    potuit. Hoc quidem ita se habere lubens concedo. Sed vide dissimilitudinem.
                    Stellæ fixæ sunt semper eædem et perpetuæ. Quo loco cœli olim deprehensæ sunt
                    temporibus <persName ref="hipparchos_0190">HIPPARCHI</persName>, illæ eædem deinceps
                    consideratæ sunt successivis seculis a <persName ref="ptolemaios_klaudios_0100"
                        >PTOLEMÆO</persName>, <persName ref="albategnius_0858">ALBATEGNIO</persName>,
                        <persName ref="kopernikus_nikolaus_1473">COPERNICO</persName>, et ex illarum progressu in
                    certo tempore de tota periodo ratiocinatum, adeoque et in circulo anomaliæ
                    velocitas et tarditas motus illarum deprehensa est. At quid his simile apparet
                    in Cometis? Cum eorum certitudinem nullam habeamus, nec semper ijdem sint,
                    quomodo stellæ, nec statis temporibus emergunt, varij et incerti sunt, nec, ut
                    dixi, integros describunt circulos. Si igitur tuæ rationi locus dandus est,
                    existimaverim primo omnium docendum esse, omnes Cometas, quos huc usque
                    conspeximus, fuisse unum et eundem <pb ed="TBOO" n="VII.255"/>Cometam. Dices
                    iterum: Considero unum Cometam, qui, exempli gratia, decurrit spatio unius diei
                    5 vel 6 partes circuli, et hinc ratiocinor de tota eius periodo, licet eam non
                    absolvat, quomodo in stellis fixis. Sic cum scio, Lunam diebus singulis 12
                    partes in uno die percurrere, scio quoque, in quot diebus totum emetietur
                    circulum. Ita quoque de singulis Cometis iudicandum, dum apparent. Respondeo,
                    hoc quidem in Luna evidens esse, quia non tantum diurnus eius motus, sed etiam
                    tota eius periodus deprehendi potuit, et deprehensa est verissime. De Cometis
                    etsi similiter ex motu eius diurno de tota periodo ratiocinari possumus, tamen
                    id erit solum in ratiocinio, non in rei verilate, cum nunquam integrum
                    emetiantur circulum. Deinde cum, ut supra dictum est, inæqualem et inordinatum
                    servent motum, quomodo de integra <pb ed="A" n="116v"/>periodo iuxta rei
                    veritatem constitues? Urges adhuc, inquiens, minorem in Cometarum motu
                    extricando difficultatem subesse, quam in stellis fixis, quia ob celerem eorum
                    motum in uno et brevi tempore facilius ab uno homine illorum motus percipi
                    potest, in affixis vero ut eorum motus cognoscatur, aliquot secula requiruntur.
                    Respondeo, verum quidem esse, quod motus Cometarum facilius, quantum ad unum
                    hominem et temporis brevitatem, deprehendi possunt, quam motus stellarum
                    fixarum, qui et plures homines et multas annorum centurias requirit. Sed ad
                    integram periodum Cometarum et stellarum fixarum cognoscendam et constituendam
                    eadem utrobique apparet difficultas. In Cometis quidem, quia cito evanescunt et
                    nunquam integrum emetiuntur circulum. In fixis vero, quia nunquam ad primas suas
                    sedes revertentur. Imo vero dixerim ego: cum stellarum motus iam propemodum a
                    bis mille annis nobis perspectus sit, Cometarum non item, facilius nos de
                    fixarum periodo quam de Cometarum ratiocinari posse. Vides, mi TYCHO, siquidem
                    ego non erro et recte iudico, nos non tantum difficultate, sed etiam quasi
                    impossibilitate prohiberi, quo minus motus Cometarum certis adstringantur
                    legibus, doctrinaque generalis de eorum motu tradatur. Sed cum tu scribas, te
                    demonstrasse in illo Cometa anni 80, ipsum centri loco habuisse Solem, et circa
                    ipsum instar &#x2640; et &#x263F; obambulasse, ego hæc accuratius in alijs
                    quoque Cometis consideranda quam temere reprehendenda aut in dubium vocanda esse
                    censeo, et cum <persName ref="sokrates_ 0469">SOCRATE</persName>, ut supra dixi,
                    credam, quæ non intelligam. Itaque nihil amplius his addam, sed pleniorem de his
                    omnibus abs te disputationem expectabo. Interim ut hasce meas amicas nugas boni
                    consulas, rogo.</p>
                <p rend="indent">Tabulas Astronomicas longe aberrare a vero, compertum est multis,
                    Sed quæ causa sit, quod iam a mensibus aliquot motus Saturni et Iovis
                    reformatarum tabularum ab Alphonsino calculo differat paulo minus tribus
                    integris gradibus, tu nobis aliquando in tuis novis hypothesibus <pb ed="TBOO"
                        n="VII.251"/>explicabis. Ego profecto tantam differentiam in duobus illis
                    Planetis huc usque nunquam animadverti. De Epocha commutationis mediæ Cometæ
                    anni 77 ad diem 24 Novembris dicis, te eam, quam <persName ref="mastlin_michael_1550"
                        >MÆSTHLINUS</persName> posuit, accepisse. At ego ex ipsius dedomenis,
                    subducto calculo, deprehendi eam 15' minorem, quæ in exacta supputatione non
                    esse negligenda existimavi, cum ex Epocha constituta totum ædificium exurgat: ac
                    feci id, ut non tantum ædificium a <persName ref="mastlin_michael_1550">MÆSTHLINO</persName>
                    extructum considerarem, sed etiam eius fundamenta examinarem. Sed cum tu
                    differentiam illam pro pusillo errore ducas, ego quoque de ea contendere nolo.
                    Porro differentia illa, quæ inter nos est in prostaphæresi, cum asseras eam
                    provenire ex acceptione diversorum terminorum, nimirum meam respicere 24
                    Novemb., tuam vero 26 Ianuarij, in tua hac solutione lubens acquiesco. Mihi nunc
                    de ijs novas considerationes suscipere et omnia denuo ad calculum revocare aliæ
                    occupationes vetant.</p>
                <p rend="indent"><persName ref="Munosius">MUNNOSIJ</persName> libellum de nova
                    stella Hispanico idiomate, ab ipsomet olim mihi missum et donatum, habeo, qui
                    tamen eum Latinum faciat, habeo neminem. Sed et mihi nulla consuetudo cum
                    Hispanis. <persName ref="frangipane_cornelio_1553">CORNELIUS FRANGIPANUS</persName> Italice
                    scripsit, sed quæ ad nostrum propositum faciant, plane nihil habet. Alios
                    scriptores novæ stellæ nullos novi, quemadmodum in mea recognita Dialexi
                    intelligere potuisti, alioqui eos quoque produxissem in medium. <persName
                        ref="apian_peter_1495">APIANI</persName> libellum de Cometa anni 31 mitto. Ubi illum
                    evolveris, quod intra <pb ed="A" n="117r"/>unum et alterum diem fieri poterit,
                    remittes ad me per hunc tabellarium. Et cum intelligam, te non amplius egere
                        <persName ref="trapezuntius_georgius_1395">TRAPEZUNTIJ</persName> commentarijs,
                    eos quoque ad me remittes. De bibliotheca <persName ref="wittich_paul_1546"
                        >WITYCHIJ</persName> egi cum quodam meo amico. Sed is nunc legatione
                    fungitur in Poloniam. Ubi redierit, agam cum eo diligentius, teque certiorem
                    faciam. <persName ref="Pena">IOHANNIS PÆNÆ</persName> liber nunquam mihi
                    contigit.</p>
                <p rend="indent">Quod ad Apologeticam responsionem tuam pertinet, hanc quoque
                    perlegi diligentissime, eaque sane mirifice sum delectatus. Tam solide enim et
                    tam luculente respondes, et obiectiones <persName ref="craig_john_1620">CRAIGIJ</persName>
                    diluis, ut mirum sane videri possit, quid contra tam evidentia vel hiscere
                        <persName ref="craig_john_1620">CRAIGIUS</persName> aut quivis alius possit. Quod si
                        <persName ref="craig_john_1620">CRAIGIUS</persName> perget veritati obstrepere, in
                    longe maiorem incurret reprehensionem apud veritatis amantes, quam quod ego in
                    Nova Stella parum ex arte suo iudicio præstiterim. Sed sit ita, ut ille iudicat:
                    ego certe illud parum multo gloriosius mihi esse duco, quam si manifeste
                    veritati repugnarem. Primus ego, quid alij senserint, ignorans, libera voce et
                    scripto protuli, Novam Stellam non fuisse Cometam, nec in elementari regione,
                    sed in æthere: licet senserim et protulerim fieri posse, ut Cometæ in utraque
                    regione, puta elementari et ætherea, oriantur, qua de re ætas posterior <pb
                        ed="TBOO" n="VII.252"/>rectius iudicabit. Primus etiam labefactavi opinionem
                        <persName ref="aristoteles_0384">ARISTOTELIS</persName> de Cometis, quam
                        <persName ref="craig_john_1620">CRAIGIUS</persName> mordicus retinet, et pro ea velut
                    pro aris et focis depugnat. Sunt, fateor, mea, quæ tum attuli, admodum exilia,
                    et, quoad doctrinam parallaxium , plurima in eis desiderari. Sed et hæc deinceps
                    aliquantulum recognovi. Tu vero his supremam manum imposuisti. Quamobrem tibi
                    libenter arena cedo. Mihi interea apud bonos et probatos ad veniam, non dico ad
                    gratiam, promerendam sufficiet, quod in negocio profecto difficili (quod nemo
                    unquam, quod sciam, aggredi, nec ab opinione <persName ref="aristoteles_0384"
                        >ARISTOTELIS</persName> discedere, metu obtrectatorum et invidorum, quibus
                    nemo unquam vir bonus ac doctus et veritatis magis quam amicitiæ studiosus
                    satisfecerit, ausus est) pro virili laborare studuerit, primusque, ut dixi, in
                    hoc angulo hanc glaciem secuerim, et in incognita via novas orbitas impresserim.
                    Utinam vero <persName ref="craig_john_1620">CRAIGIUS</persName> mea illa exilia saltem
                    umbra veritatis evincere potuisset, habuissem illi gratiam. Sed cum non
                    potuerit, nec poterit unquam, mirum sane non est, quod tua firmissima
                    solidissimaque ne minima quidem in parte labefactârit. Hoc unum egisse video, ut
                    postposita veritate opinionem <persName ref="Aristotels">ARISTOTELIS</persName>
                    sartam tectam conservaret constabiliretque. Verum stat pro nobis veritas, licet
                    adhuc deserta et pauper, nec fulta splendido aliquo patrocinio vel veterum vel
                    recentium Philosophorum, efferet tamen suos radios deinceps clarius
                    splendescetque, quantumvis nunc frivolis quibusdam obiectionibus et sophisticis
                    ratiunculis obtenebretur. Certe si quis meliora nostris, quæ vel de Nova Stella
                    vel de Cometis protulimus, et abs te solidius multo prolata sunt, afferet,
                    libenter amplectemur. Verum qui nec meliora affert, nec solide aliena refutat,
                    sed tantum rixandi studio contradicit, istud malevoli et invidi hominis est
                    iudicium. Miror, cur <persName ref="craig_john_1620">CRAIGIUS</persName> miscet meam Novam
                    Stellam cum meo Cometa, cum egomet ingenue fassus sim, certitudinem mearum
                    observationum Cometæ non posse certare cum certitudine observationum Novæ
                    Stellæ, neque mihi fuisse ad manum ea instrumenta, neque eas commoditates
                    observandi Cometam, quas habui in Nova Stella. Nosti etiam memet et in Nova
                    Stella et in Cometa, agnita veritate, partim sponte correxisse quædam, partim
                    abs te et a <persName ref="praetorius_johannes_1537">PRÆTORIO</persName> alijsque de quibusdam
                    amice monitus nonnulla emendasse. Magis sane miror, <persName ref="craig_john_1620"
                        >CRAIGIUM</persName> illam mutationem <pb ed="A" n="117v"/>sententiæ in
                    melius, quasi probro, incertitudini et inconstantiæ adscribere, quæ virtuti et
                    ingenuitati adscribenda fuit. Turpe enim non est errorem, agnita veritate,
                    corrigere. Sed errorem contra veritatem hominis in gratiam tueri, id vero est
                    turpissimum. Quasi vero ipsa experientia non testetur, priores dies studiorum
                    discipulos posteriorum esse solere. Sed vides, quid non audeant isti, qui in
                    verba sui magistri iurârunt. Omnes etiam Mathematicos, qui Cometas æthereos esse
                    asseruerunt, absurdi<pb ed="TBOO" n="VII.253"/>tatis arguit, non animadvertens,
                    dum opinionem <persName ref="aristoteles_0384">ARISTOTELIS</persName> mordicus tenere
                    et tueri conatur, nec nostra evertere potest, se ipsum in longe maiores
                    absurditates implicare, quemadmodum abs te eruditissime evincitur. Quid, quod
                    magna audacia et quidem falso accusat præclarum artificem <persName
                        ref="regiomontanus_johannes_1436">REGIOMONTANUM</persName>, quod huc usque nec ab illo nec
                    ab ullo Mathematicorum fuerit demonstratum, quomodo Cometarum remotio a Terra
                    definienda sit, quando nimirum proprio incedunt gressu, et propterea <persName
                        ref="regiomontanus_johannes_1436">REGIOMONTANI</persName> demonstrationem abire in
                    absurdum? Atqui, optime TYCHO, <persName ref="craig_john_1620">CRAIGIUS</persName> hac in
                    re turpissime fallitur, magnaque iniuria afficit optimum artificem <persName
                        ref="regiomontanus_johannes_1436">REGIOMONTANUM</persName>, qui in suo illo præclaro de
                    Cometa libello problema 2. 3. 4. diserte monet, in indagatione parallaxeos
                    proprij Cometæ motus rationem habendam esse, quemadmodum abs te quoque eius
                    motus ratio habita est. Quare dum ea <persName ref="craig_john_1620">CRAIGIUS</persName>
                    omnibus Mathematicis impingit, tibi quoque non levem facit iniuriam. Ego quidem
                    in eo Cometa et in altero quoque eius motum proprium me neglexisse sciens
                    volensque, lubens fateor. Sed ne ex eius neglectione notabilis et minime
                    ferendus error exurgeret, meas observationes parvulo interiecto tempore
                    institui, in quo non admodum sensibilis variatio motus proprij Cometæ fieret:
                    deinde iudicavi, satis esse, consistere in mediocritate et saltem propius
                    collimare ad veritatem, quam ab alijs hucusque factum est: quemadmodum præclare
                    dixit <persName ref="regiomontanus_johannes_1436">REGIOMONTANUS</persName>: thesauros naturæ
                    nos non evacuare, sed in plerisque scibilibus ipsi veritati propinquum
                    degustandum mortalibus concedi: quasi diceret, satis esse in eo gradu
                    subsistere, qui veritatem penitus non evertat. Hæc pro defensione <persName
                        ref="regiomontanus_johannes_1436">REGIOMONTANI</persName>, adeoque veritatis, dicere
                    volui. Neque tamen eo inficias, quin melior aliqua ratio vel abs te, vel ab
                    alijs inveniri possit. Interea certitudinem demonstrationum <persName
                        ref="regiomontanus_johannes_1436">REGIOMONTANI</persName> firmam mansuram esse, libere
                    pronuncio, quam neque <persName ref="craig_john_1620">CRAIGIUS</persName>, nec quispiam
                    alius ullius absurditatis convincere poterit. Subolfecit sane <persName
                        ref="regiomontanus_johannes_1436">REGIOMONTANUS</persName> quiddam aliud de Cometis, quam
                    quod scholæ ex <persName ref="aristoteles_0384">ARISTOTELE</persName> publice
                    docerent. Sed propter eius autoritatem non ausus est a recepta sententia
                    discedere: qui si nunc viveret vidissetque Novam Stellam, sine dubio erubuisset,
                    et accuratiores Cometarum considerationes adhibuisset, nec ullum dubium est apud
                    me, quin præposita veritate nostræ sententiæ subscripsisset. Sed quid ego de his
                    apud te, qui hæc omnia multo solidius pertractaveris, ac <persName ref="craig_john_1620"
                        >CRAIGIJ</persName> rationes et obiectiones omnes ita dilueris, ut quid
                    illis amplius ad asserendam veritatem adijci possit, non videam. Aliud restat
                    nihil quam ut, pro tua humanitate et candore, mea hæc æqui bonique consulas, et
                    ijs, quæ a me vel prætermissa, vel minus recte intellecta sunt, veniam des.</p>
                    <closer><salute>Vale, mi dulcissime <persName ref="brahe_tycho_1546">TYCHO</persName>, et me solito tuo amore fac prosequare</salute>.<dateline><pb ed="TBOO"
                        n="VII.254"/>Datæ 11. Iunij novo stylo, qui dies fuit feria secunda
                    Pentecostes Anno 1590.</dateline><signed>Tui ex animo studiosus<lb/><persName ref="hagecius_thaddaeus_1525"
                        >THADDÆUS AB HAYCK</persName>.</signed></closer>
                
                    <postscript><label><pb ed="B" n="1r"/>POST SCRIPTA.</label>
                    <p rend="noIndent">IAM absolveram meas ad te, et ecce 22. Maij veteris styli affert ad me
                        tabellarius <placeName ref="Nürnberg">Norimbergensis</placeName> tuas unâ
                        cum descriptione Cometæ proximi ac pagellis impressarum Epistolarum
                        Astronomicarum, quas ego statim avide admodum perlegi et perlustravi, et ut
                        D. <persName ref="kurz_jacob_1554">CURTIUS</persName> haberet veluti stimulum
                        maturandi privilegium illud et tabellarium quam primum ad te ablegandi,
                        omnia illa ei legenda et evolvenda dedi. Et profecto placuit illi mirifice
                        indefessum tuum illud studium illustrandi rem Astronomicam, qui, ita me Deus
                        amet, adeo est accensus amore tui, ut diceret, nihil gratius et optatius
                        sibi accidere posse, quam si saltem diebus aliquot tecum colloqui et
                        conferre posset, et certe, si per publica negocia liceret, ad te salutandum
                        et amice complectendum accurreret, egoque me ipsi socium adiungerem.
                        Consilium inquam illud tuum, imo iam eius consilij executio in editione
                        illarum epistolarum, vehementer ei placuit, multa enim præclara in illis a
                        viris eruditis enucleantur et disputando veritas eruitur. Macte animi, quem
                        rarus habet, morumque tuorum, mi TYCHO, et, quo tua te virtus vocat, <app>
                            <lem wit="#TBOO">i</lem>
                            <rdg wit="#A">ij</rdg>
                        </app> pede fausto.</p>
                    <p rend="indent">Dederam ad te literas brevissimas 22. Aprilis stylo veteri per
                        quendam studiosum, qui Rostochium se iturum diceret. Inclusi autem tuas
                        literas ad D. <persName ref="chytraeus_david_1530">CHYTRÆUM</persName> et petij,
                        ut is meas ad te perferri curaret, quod factum esse minime dubito, si modo
                        is studiosus pervenit illuc. Nihil autem aliud continebant meæ, nisi quod
                        per peculiarem tabellarium, quem ipsemet D. <persName ref="kurz_jacob_1554"
                            >CURTIUS</persName> propediem se ablegaturum ad te diceret, plenissime
                        de omnibus perscripturi sumus. Rogabam etiam eisdem meis, si fieri possit,
                        ut mihi modellam seu formulam tui Sextantis et Armillarum istic, cum
                        artifices ad manum habeas, fieri curares et ad me mitteres, ad cuius
                        exemplum postea iustæ magnitudinis eadem illa organa mihi hîc confici
                        curarem. Quod cum D. <persName ref="kurz_jacob_1554">CURTIO</persName>
                        significassem, respondit, multo commodius fore, si istic ea organa eadem
                        magnitudine, qua tua sunt, conficerentur et huc vel per tabellarium vel per
                        aurigam mitterentur, se omnes sumptus libentissime erogaturum. Sed, inquit,
                        hæc a D. TYCHONE petere pudore quodam prohibeor. Ego vero te magnopere rogo,
                        si fieri potest, ut istic conficiantur ea organa, fac, ut ea D. <persName
                            ref="kurz_jacob_1554">CURTIUS</persName> habeat et gratificeris ei hac in
                        parte. Impensas omnes liberaliss. persolvet. Ego deinceps ad <pb ed="TBOO"
                            n="VII.255"/>eorum formam similia mihi confici curârim. Quod si fiet, et
                        nos ijsdem tecum organis utemur, in observationibus mutuas poterimus tradere
                        operas.</p>
                    <p rend="indent">Cometam illum bis tantum mihi videre contigit, primum die 25.
                        Febr. veteris styli. Stetit illo die inter primam et secundam stellam
                        Trianguli, videbaturque esse in recta linea primæ et secundæ stellæ in
                        cornibus Arietis et primæ Trianguli. Caudam, <pb ed="B" n="1v"/>admodum
                        tenuem et vix perceptibilem, instar styli seu hastæ, porrigebat pone 2
                        Trianguli, dirigebatque versus sinistram plantam Andromedæ. Altero die illum
                        quoto que conspexi, sed non satis bene ob intercurrentes nebulas. Accepto
                        itaque meo Radio accingebam me ad dimetiendas eius a vicinis stellis
                        distantias, ecce vero, obtegunt mihi eum nebulæ, nec postea alijs diebus eum
                        videre potui. Aliud igitur, quod de eo scribam, prorsus habeo nihil, neque
                        ullius scriptum de eo legi, neque audivi a quopiam observatum.</p>
                    <p rend="indent">Tuarum epistolarum ad me plures habeo, sed inter illas tres
                        sunt, in quibus mecum agis de rebus Astronomicis. Itaque illarum autographa
                        mitto ad te. In epistola Anni 80, ut videbis, cancellavi nonnulla, quæ vel
                        omittenda vel mutanda esse censui. In meis quoque ad te tollenda erunt
                        quædam, præsertim quæ de <persName ref="scultetus_bartholomaus_1540">SCULTETI</persName>
                        concepto erga me odio narrant, et similia, quæ omnia tuæ prudentiæ relinquo
                        tollenda aut mutanda. Corriges etiam in eisdem meis ad te, quas vel mea manu
                        vel aliena scripsi, grammaticalia quædam vitia per incuriam commissa. Ecce
                        vero, dum inter meas chartas aliud quiddam quæro, invenio unam adhuc tuam
                        epistolam et iam propemodum laceram, in qua mecum agis de meis
                        observationibus, de distantia XI in Cassiopæa a polari, de altitudine
                        meridiana Spicæ et de alijs. Eam epistolam describi curavi. Tu facies cum
                        ea, sicut cum alijs, pro tuo arbitrio.</p>
                    <p rend="indent">Sub finem tuæ epistolæ, in qua de luculentiori Privilegio mecum
                        ac agebas, addebas, te exemplum Gallici Privilegij ad me mittere. Sed scito,
                        nullum fuisse tuis literis adiunctum. Ob alias tuas occupationes gravissimas
                        te eius fuisse oblitum, facile mihi persuadeo. Si illius exemplum
                        habuissemus, fuisset sane nobis gratissimum. Dedissemus operam, ne Cæsareum
                        humilius minusque luculentum fieret. Nihilominus non viso illo Gallico
                        Cæsareum studio et industria D. <persName ref="kurz_jacob_1554"
                            >CURTIJ</persName>, habita ratione virtutis eruditionisque tuæ, adeoque
                        indefessorum laborum in restituenda et illustranda Astronomia, ita confectum
                        esse existimamus, ut tibi non posset non esse longe gratissimum. Pragæ feria
                        2 Pentecostes.</p></postscript>
                
            </div>
        </body>
    </text>
</TEI>
