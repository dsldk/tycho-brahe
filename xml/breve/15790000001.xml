<?xml version="1.0" encoding="UTF-8"?>

<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>nil</title>
                <author>Tycho Brahe</author>
                <editor>
                    <name xml:id="pz">
                        <persName>
                            <forename type="first">Peter</forename>
                            <surname>Zeeberg</surname>
                        </persName>
                    </name>
                </editor>
                <funder>Carlsbergfondet</funder>
            </titleStmt>
            <editionStmt>
                <edition/>
            </editionStmt>
            <publicationStmt>
                <publisher>
                    <ref target="https://dsl.dk">Det Danske Sprog- og Litteraturselskab</ref>
                </publisher>
                <pubPlace>København</pubPlace>
                <date>2019</date>
                <idno>nil</idno>
                <idno type="isbn">nil</idno>
                <availability status="restricted">
                    <ab>Copyright © 2019, Danske Sprog- og Litteraturselskab</ab>
                </availability>
            </publicationStmt>
            <sourceDesc>
                <listWit>
                    <witness xml:id="A">
                        <msDesc>
                            <msIdentifier>
                                <settlement>Wien</settlement>
                                <repository>Österreichische Staatsbibliothek</repository>
                                <collection>empty</collection>
                                <idno>cod. Vindob. lat. 10686.66</idno>
                                <msName>empty</msName>
                            </msIdentifier>
                        </msDesc></witness>
                    <witness xml:id="TBOO">
                        <bibl><title>Tychonis Brahe Dani Opera Omnia</title>, ed. I.L.E. Dreyer,
                            Tom. VII, Hauniæ 1924, p. 52-53</bibl>
                    </witness>
                    <!--<physDesc>
                                <objectDesc>
                                    <supportDesc material="paper">
                                        <support>
                                            <ab/>
                                        </support>
                                        <extent>
                                            <dimensions unit="cm">
                                                <height>0</height>
                                                <width>0</width>
                                            </dimensions>
                                        </extent>
                                        <condition>
                                            <ab/>
                                        </condition>
                                    </supportDesc>
                                    <layoutDesc>
                                        <ab/>
                                    </layoutDesc>
                                </objectDesc>
                                <handDesc> <handNote> <ab>empty</ab> </handNote> </handDesc> <additions> <ab>empty</ab> </additions> <sealDesc> <seal> <ab>empty</ab> </seal> </sealDesc><history>
                                <ab></ab>
                            </history>-->
                </listWit>
                <listBibl>
                    <bibl>empty</bibl>
                </listBibl>
            </sourceDesc>
        </fileDesc>
        <profileDesc>
            <correspDesc>
                <correspAction type="sent">
                    <persName>Tycho Brahe</persName>
                    <placeName>Hven</placeName>
                    <date when="1579"/>
                </correspAction>
                <correspAction type="received">
                    <persName>Hieronymus Wolf</persName>
                    <placeName>empty</placeName>
                </correspAction>
            </correspDesc>
            <creation><date>1579</date></creation>
            <langUsage>
                <language ident="la"/>
            </langUsage>
            <textClass>
                <keywords>
                    <term>brev</term>
                </keywords>
            </textClass>
            <abstract>
                <ab>nil</ab>
            </abstract>
        </profileDesc>
        <revisionDesc>
            <change when="2019-03-20" who="#pz">Filen etableret</change>
        </revisionDesc>
    </teiHeader>
    <text>
        <front/>
        <body>
            <div>
                <pb ed="TBOO" n="VII.52"/>
                <pb ed="A" n="70r"/>
                <opener>TYCHO BRAHE AD <persName ref="Wolf, Hieronymus">HIERONYMUM WOLFIUM</persName>.</opener>
                <p>S. <pb ed="nil" n="70r"/>REDDITÆ mihi sunt literæ tuæ, doctissime et amantissime
                    Domine WOLFI, quas circa finem Martij huius anni ad me dedisti, quæ non minimum
                    mihi attulerunt voluptatem, quod ex ijs te pro ea ætatis et consuetæ valetudinis
                    invalida ratione salvum et incolumem esse intelligerem. Scripta vero eorum, qui
                    de Cometa aliquid in Germania publicârunt, quæ tunc temporis a <persName ref="Willer, Georg">WILLERO</persName> tam cito
                    habere non potuisti, a Domino <persName ref="Hainzel, Paul">PAULO HAINZELIO</persName> recepi, in quibus præ cæteris
                    placet <persName ref="Mästlin, Michael">MÆSTLINI</persName> diligentia et proxime ad veritatem accedens observatio eique
                    innixa Mathematica demonstratio. Nec dubito, quin is, si limitibus ad instrumenta metallica magna et exquisita
                    conficienda instructus esset, aliquid egregij ex observationibus in restituendis
                    et corrigendis motibus cœlestium corporum moliretur. In Apogei certe anticipatione et Excentricitatis Solis augmento, tum etiam octavæ
                    Sphæræ celeriori, quam existimat <persName ref="Copernicus">COPERNICUS</persName>, promotione, quantum ex ijs, quæ
                    HAINZELIUS communicavit, percipio, a nostris inventis proximeque elapsis,
                    aliquot annis sedulo factis observationibus non multum discrepat, ut latius ad
                    Dominum HAINZELIUM perscripsi. Ephemerides eius, vel si quæ alia ab ipso
                    publicata sunt, ad me transmittas velim. <pb ed="A" n="70v"/>Et, si is aliqua
                    familiaritate tibi coniunctus est, ipsum etsi mihi
                    ignotum meo nomine salutes quæso et ab ipso impetres, ut per occasionem mihi
                    scribat, suasque observationes, si quas habet exactiores, mecum (si ita
                    libuerit) communicet; ego vicissim idem ipsi præstiturus sum et ipsius conatus,
                    quacunque ratione licuerit, promovere studebo. Si vero interea aliquot Scripta
                    de Cometa illo adeptus es præter ea, quæ ad me misit Dn. HAINZELIUS, peto ut
                    mihi illa, qualiacunque sint, transmittere non graveris. Ego propter varias
                    occupationes tam Regis, quam amicorum nomine incidentes, inprimis vero propter
                    ædificationem et œconomiæ novæ instituendæ <pb ed="TBOO" n="VII.53"/>molestias, quibus
                    implicor, ea quæ de hoc Cometa concepi, et quæ ex observationibus certis
                    demonstrare satago, nondum absolvere potui. Spero tamen per otium hybernum, Deo volente, me id effecturum, ubi et alia
                    quædam, quæ Astronomiæ erratis corrigendis opportuna sunt, elaborare animus est.
                    Huic enim studio vacare inter plurimas alias occupationes non intermittam, et
                    instrumenta huic negotio idonea partim parata habeo, partim indies parari curo,
                    quæ et magnitudine et habilitate et diligenti elaboratione mechanicæ veterum et
                    recentiorum Astronomiæ tractationi, sumtu magno, labore diuturno, confectione
                    exquisita minime cessura confido. Ædificationis vero nostræ structuram ita
                    adornavi, ut his utendis sideribusque commode in ea observandis quam maxime
                    competat. Eam enim ob causam in hanc Insulam secessi, ut Philosophiæ et
                    Astronomicis exercitijs libere operam navare possim; et quanquam præteritis
                    proxime annis ob ædificationum molestias nonnihil in his strenue exequendis
                    impeditus fuerim, tamen spero, <pb ed="A" n="71r"/>me in posterum (si Deus
                    vitam et vires suppeditaverit) maiori commoditate, quam interea paro, id
                    recompensaturum. Hæc ad te perscribere hoc tempore placuit, ne hic doctissimus
                    vir Μ. <persName ref="Vedel">ANDREAS SEVERINI</persName> mihi familiaritate iunctus ad te pari ratione mihi
                    devinctum sine nostris literis veniret. Is enim, cum se causa lustrandi quasdam
                    in Germania Bibliothecas per aliquod tempus discurrere velle proposuisset,
                    Augustam etiam ad vos se abiturum aiebat. Peto itaque, ut si qua in re ipsius
                    desideria promovere possis, efficias, ut sentiat, te non solum TYCHONIS, sed
                    eius insuper amici amicum esse. Bene vale carissime WOLFI, et quavis data occasione mihi scribere et quod saltem
                    licet, calamo et charta gratam amicitiæ nostræ memoriam conservare ne
                    intermittas; ego vicissim nullam occasionem frustra præterlabi sinam, quin
                    intellifas, me tui perpetuo amantissimum permanere. Iterum quam felicissime et
                    diutissime vale, mi carissime WOLFI. Datæ in Insula nostra Huæna 1579. </p>
                <p>T.<lb/>Tycho Brahe.</p>
            </div>
        </body>
    </text>
</TEI>
